
MALALTIES PRODUÏDES PER RICKETTSIA 

Infeccions per Rickettsia 

Les rickettsiosis són un grup de zoonosis de difusió general.
Són causades per bacteris intracel·lulars, i el seu cicle vital transcorre, en part o totalment, en un artròpode vector.
Els agents etiològics de les rickettsiosis humanes més freqüents estan agrupats en els gèneres Rickettsia , Coxiella , Rochalimaea (recentment incorporats al gènere Bartonella ) i Ehrlichia , que pertanyen a la família Rickettsiaceae .

A la taula 1749 indiquen les rickettsiosis humanes, els agents etiològics, els vectors i la distribució geogràfica.
Llevat del cas del tifus exantemàtic epidèmic, l'home és un hoste accidental en el cicle biològic de les rickèttsies, en el qual intervenen diversos mamífers (reserves) i artròpodes que actuen com a reserves i vectors.
Rickettsia és comensal dels artròpods, menys R. prowazekii , que provoca la mort del vector.

Etiologia. 

El gènere Rickettsia comprèn bacteris gramnegatius relacionats serològicament.
Per les seves característiques biològiques -mancança d'alguns cofactors necessaris per a la multiplicació cel·lular-, Rickettsia es comporta com un paràsit intracel·lular obligat.
Es un coccobacil petit, immòbil, que fa 1-2 mm de longitud i 0,3-0,6 mm d'amplada.
S'observa millor amb les tincions de Giemsa, Giménez o Macchiavello.
Té una paret cel·lular -amb àcid muràmic i diaminopimèlic- que circumda el citoplasma, el qual conté nombrosos ribosomes i fibres, enzims glicolítics, RNA i DNA.
Es multiplica per fissió binària i posseeix certa activitat endotòxica.

És sensible als antibiòtics.

Taula

Característiques generals de les rickettsiosis humanes 

Patogènia. 

Les rickèttsies, incorporades a l'organisme hoste, envaeixen l'endoteli de capil·lars, venes i artèries, on es multipliquen i produeixen una veritable "vasculitis".
Les rickèttsies del grup tífic nien només a l'endoteli i a la capa íntima, mentre que les del grup de les febres tacades ho fan més extensament i afecten la capa mitjana, i sovint produeixen vasculitis i formació de microtrombes.

Des de la porta d'entrada, i secundàriament a rickettsèmia, es produeix vasculitis més o menys generalitzada, la qual constitueix l'origen de les manifestacions clíniques.

La lesió endotelial provoca tumefacció, proliferació i necrosi de les cèl·lules endotelials, així com infiltrat cel·lular perivascular, en el qual predominen histiòcits, limfòcits T i, amb menys freqüència, leucòcits polimorfonuclears, que donen com a resultat una acumulació notable de cèl·lules, que pren forma de nòdul (nodul de Fraenkel).

La lesió vascular provoca augment de la permeabilitat vascular, que afavoreix l'extravasació de líquid intravascular i pot causar hipovolèmia i hipotensió.
També s'hi produeix consum de plaquetes.

Encara no es coneix amb exactitud el paper citopàtic que sobre l'endoteli vascular exerceixen les toxines rickettsianes i els mediadors de la inflamació &lsqb;citocines, prostaglandines (PG1 i PG2) i factor de necrosi tumoral (TNF)&rsqb; que s'han demostrat activats o generats secundàriament a la infecció endotelial.
Tampoc no s'ha determinat encara si la lesió vascular és únicament el resultat de l'anidació de les rickèttsies o dels efectes de les seves toxines i/o de la resposta immunitària.

Els mecanismes de defensa de l'hoste són humorals i cel·lulars.
Els primers (anticossos) acceleren les interaccions inicials per a l'establiment de la resposta immunitària cel·lular, que sembla ser molt important per a inhibir i eradicar la infecció per rickèttsies.

Diagnòstic de laboratori. 

El cultiu de les rickèttsies és la tècnica diagnòstica més específica, fonamental per a l'obtenció d'antígens, per a estudiar-ne la sensibilitat als antibiòtics i en la determinació de les espècies de Rickettsia predominants en una àrea.

Per a cultivar-les s' ha de recórrer a medis cel·lulars vius, tècnicament difícils i que tan sols es troben a l'abast de centres de referència.

S'ha utilitzat la inoculació en l'animal d'experimentació o en l'embrió de pollastre, però en l'actualitat el medi més usual és el de cèl·lules VERO i fibroblasts L. 929.
L' adaptació recent de noves tècniques de cultiu (centrifugació-Shell Vial) permet d'identificar rickèttsies tan sols en 48-72 h.

El diagnòstic serològic és el més utilitzat en clínica per a la confirmació d'aquestes infeccions.
La sensibilitat de les diverses tècniques desenvolupades fins ara &lsqb;prova de Weil-Félix, microaglutinació, hemoaglutinació indirecta, ELISA, immunoperoxidases, aglutinació en làtex, fixació de complement, immunofluorescència indirecta (IFI)&rsqb; varia considerablement, i l'especificitat n'és limitada per les reaccions encreuades entre les del grup de les febres tacades i les del grup del tifus.

La IFI és una de les proves més sensibles i la més àmpliament utilitzada en l'actualitat per al diagnòstic de les rickettsiosis exantemàtiques, ja que permet la detecció de les diverses immunoglobulines (IgM, IgA, IgG) i, per tant, ajuda a la diferenciació entre les infeccions recents i l'estat de portador (IgG).

Es recorre a la prova de fixació de complement especialment per al diagnòstic de la febre Q; l'antígen utilitzat s'obté de suspensions de Coxiella en fase I o II, i així, en encarar-lo amb els anticossos del sèrum problema, és possible de diferenciar les formes agudes de les cròniques.

En la pràctica clínica, totes les proves presenten positivació tardana -a partir de la primera setmana després que s'iniciï la malaltia-, i per a la confirmació diagnòstica cal esperar una seroconversió o un augment al quàdruple dels títols, fet que s'esdevé entre la tercera i la quarta setmanes, ja durant la convalescència.
Per aquesta raó, el tractament de les rickettsiosis s'ha d'iniciar sobre la base proporcionada per les dades clinicoepidemiològiques.

Actualment s'avaluen tècniques noves que evitin aquests problemes.
Així, l'aplicació d'una prova diagnòstica nova, la reacció en cadena de la polimerasa (PCR), permet un diagnòstic ràpid i específic quan detecta DNA rickettsià.

Les rickèttsies es tenyeixen amb el mètode de Giménez però són de distinció dubtosa en molts casos.
La immunofluorescència directa (IFD) o la PCR permeten, de manera precoç i específica, demostrar la presència de rickèttsies no en teixits infectats només, sinó també en les paparres.

Per immunotransferència de Western ( Western Immunoblot ) es poden identificar, de manera especifica, les diverses espècies de Rickettsia .

Aquestes tècniques poden ser útils en el diagnòstic precoç de casos clínicament dubtosos o en estudis epidemiològics.

Febres tacades 

Les febres tacades constitueixen un grup de zoonosis transmeses per paparres i causades per diverses rickèttsies molt relacionades entre elles.
Aquest grup de malalties presenta distribució universal.
El prototip a la nostra àrea geogràfica n'és la febre botonosa mediterrània.

Febre botonosa mediterrània 

La febre botonosa és la rickettsiosi exantemàtica més freqüent als països de la conca de la Mediterrània, on la malaltia és endèmica.

Causada per R. conorii i transmesa per la paparra del gos ( Rhipicephalus sanguineus ), va ser descrita per primera vegada l'any 1910 per CONOR i BRUCH a Tunis i, de manera simultània, per l'escola de Marsella.
El 1925, PIERI va descriure la taca negra ( tache noire ) com una lesió d'inoculació de la malaltia.
En el I Congrés Internacional d'Higiene de la Mediterrània (1932), es va acceptar la denominació de febre botonosa mediterrània.
Clínicament es manifesta com una malaltia aguda febril, amb cefalea, artromiàlgies, exantema maculopapuós i lesió d'inoculació (taca negra) en el 75 % dels pacients.

Altres malalties, com les anomenades tifus de la paparra de Kenya, febre per picada de paparra sud-africana i tifus de la paparra de l'India, han demostrat ser causades per R. conorii .
La distribució geogràfica d'aquesta rickèttsia inclou, a més de la conca mediterrània, Portugal, l'Índia, el Pakistan, Etiòpia, Kenya i Sud-àfrica.

En l'actualitat se sap que l'agent etiològic de la febre tacada d'Israel o el de la febre d'Astrakhan difereixen substancialment d' R. conorii , la qual cosa explicaria certes pecularitats clíniques especials que mostren segons la regió.
La malaltia va tenir gran expansió, de vegades de manera epidèmica, durant les dècades dels anys trenta i quaranta, i va disminuir posteriorment.
En la dècada dels setanta, i bona part dels vuitanta s'ha apreciat un ressorgiment de la malaltia, no només als països de la conca mediterrània (Espanya, França, Itàlia, Israel) on és endèmica, sinó que han aparegut casos aïllats en altres països, com Alemanya, Anglaterra, Bèlgica, Canadà i E.U.A. com a conseqüència del turisme.
Aquesta recrudescència és afavorida, probablement, per múltiples factors que influeixen en l'augment del nombre de paparres i en l'acostament de l'home a elles.
Entre aquests factors s'han involucrat els canvis climàtics (augment de les temperatures i disminució de la pluviositat) produïts aquests anys i l'augment del nombre de gossos a les zones urbanes i suburbanes.
Aquesta tendència a l'augment del nombre de casos (fig 1732) s'ha deturat i, fins i tot, s'ha invertit els darrers anys.
Alguns marcadors epidemiològics indirectes semblen confirmar aquest fet.

Figura 1732

Incidència anual de febre botonosa mediterrània a Espanya 

Etiologia i epidemiologia. 

L'agent causant és R. conorii , les característiques microbiològiques del qual ja s'han descrit.
Pot parasitar diversos àcars, que actuen com a vectors.
A la conca mediterrània, el vector principal de la malaltia és la paparra del gos, tot i que en altres zones geogràfiques la puguin transmetre altres paparres ixòdides ( Hyalomma, Ixodes, Haemaphysalis ).

S'estima que fins al 20 % de les paparres estan infectades per R. conorii , si bé no experimenten cap dany.
Les paparres també actuen com a reserva de la malaltia a causa de la seva capacitat de transmetre les rickèttsies per via transovàrica i transestadi.

Típicament, és una espècie de tres hostes, segons l'estat en què es trobi: larva, nimfa o adult.
Els hostes habituals són mamífers petits, rosegadors i gossos.

L'home és hoste accidental en el cicle biològic de les paparres.
La majoria dels pacients refereixen contacte amb gossos.
De vegades la malaltia apareix per picada de paparres que es troben al sòl.

Amb alguna excepció, els estudis de seroprevalença realitzats en població humana sana mostren una positivitat del 10-26 %, que indica l'existència d'infeccions subclíniques o el contacte previ amb antigens rickettsians.
Estudis de seroprevalença en gossos han mostrat índexs de positivitat que fluctuen entre el 3 i el 87 %, cosa que confirma l'endemicitat d'aquesta malaltia .

La febre botonosa mediterrània apareix fonamentalment a l'època estival, amb incidència màxima el mes d'agost, coincidint amb el cicle biològic de la paparra que infesta el gos des de l'inici de l'estiu.
La malaltia afecta tots dos sexes, amb lleuger predomini en els homes, i totes les edats, amb predilecció per les dues primeres dècades de la vida.
Per bé que clàssicament ha estat considerada una malaltia rural, és com més va, més freqüent a les grans ciutats.

Quadre clínic. 

El període d'incubació sol ser de 4-20 dies.
En la majoria dels casos no es pot determinar amb exactitud, ja que generalment la picada de la paparra passa inadvertida.

La lesió d'inoculació, produïda per la picada de la paparra, és indolora i rara vegada és pruent.

És present en el 73 % dels casos i pot ser múltiple.
Sol localitzar-se en zones cobertes i de flexió (aixella, engonal, zona interdigital, pubis, regió retroauricular, cuir cabellut, zona submamària, buit popliti), cosa que en dificulta la detecció.
En els nens predomina al cap, i en els adults, a les extremitats.
A l'inici es tracta d'una pústula petita que, al cap d'uns dies, es transforma en la taca negra característica de la malaltia.
Consisteix en una lesió ulcerosa, recoberta per una escara negra i envoltada d'un halo eritematós fig 1733).
L'examen anatomicopatològic mostra vasculitis amb infiltrat inflamatori perivascular, sobretot limfocític, i una zona central amb restes de detritus cel·lulars.
Aquesta dada té aran valor diagnòstic, ja que falta en altres rickettsiosis exantemàtiques.
La IFD pot ser de gran ajuda per al diagnòstic precoç de la malaltia.

La taca negra persisteix durant tot el període febril i es descrosta i es reepitelitza després de la defervescència.
Pot anar acompanyada d'adenopatia regional.

Les manifestacions clíniques s'instauren de manera abrupta, amb febre alta, amb calfreds o sense, cefalea, torpor mental, fotofòbia, afectació intensa de l'estat general, miàlgies i artràlgies, sobretot a les extremitats inferiors.
En els nens, la simptomatologia sol ser menys intensa que en els adults.
A la taula 1750 es resumeixen les principals manifestacions clíniques de la malaltia.

Figura 1733

Taca negra ( tache noire ).
Lesió d'inoculació en la febre botonosa mediterrània.

En el 9 % de casos sol haver-hi conjuntivitis bilateral.
Quan és unilateral i va acompanyada d'afectació ganglionar regional intensa (síndrome oculoglandular), és molt probable que aquesta sigui la porta d'entrada de la infecció.
Al cap de 3-5 dies de començar la febre apareix un altre dels signes característics i constants de la malaltia: l'exantema.
Excepcionalment aquest no és present (2 % dels casos), potser en relació amb un tractament antibiòtic precoç.
Pot haver-hi enantema faringi i genital.
La forma maculopapulosa és l'habitual (76 % dels casos) i afecta els palmells, les plantes i, més rarament, el cap.
EL 15 % dels casos presenten formes purpúriques.

L'estudi histològic de l'exantema revela vasculitis amb infiltració perivascular, fonamentalment per limfòcits i cèl·lules mononucleades.
Pot haver-hi microtrombosi i fragmentació de la pared vascular, amb extravasació hemorràgica intersticial.
Aquesta vasculitis, que afecta els vasos petits, es produeix quan R. conorii nia a l'endoteli vascular.

Aproximadament un terç dels pacients té manifestacions digestives (vòmits, diarrea o dolor abdominal).
Tot i que el fetge és palpable en el 25-45 % dels casos, el curs de l'afecció hepàtica és subclínic.

La malaltia afecta diversos òrgans i sistemes.
A la taula 1751 s'indiquen les manifestacions viscerals més freqüents.

De vegades se n'han descrit altres manifestacions clíniques, com hemorràgia digestiva alta, pancreatitis, síndrome mononucleòtica, hemòlisi associada a dèficit congènit de glucosa-6-fosfatdeshidrogenasa, vasculitis leucocitoclàstica, trombosis venoses, tromboflebitis de les extremitats inferiors amb embòlia pulmonar o sense, arítmies, pleuropericarditis, miocarditis, orquitis, uveïtis, poliradiculoneuritis i afeccions neurològiques focals.

Taula 1750

Manifestacions clíniques principals en la febre botonosa mediterrània 

Estudis recents realitzats per a avaluar l'afecció muscular en aquesta entitat indiquen que hi és més freqüent que no es pensava, fins i tot en les formes benignes de la malaltia.
En els casos en què s'ha practicat estudi anatomicopatològic, aquest va revelar canvis histològics compatibles amb miïtis -fins i tot en casos sense elevació de la creatinafosfocinasa (CPK)-, però no es va comunicar l'existència de vasculitis.

De manera excepcional s'hi han descrit monoartritis o poliartritis.
Solen afectar les articulacions grosses, i poden ocórrer en fase aguda o comportar-se com a artritis reactiva.

La VSG sol ser-hi moderadament augmentada.
Les alteracions analítiques més comunes són la leucopènia -de vegades, leucocitosi- i la tendència a l'anèmia i a la plaquetopènia.
En el 18-38 % dels casos es refereix hipoalbuminèmia, que de vegades va acompanyada d'edemes a les cames, secundaris a l'augment de permeabilitat vascular.
Hi pot aparèixer hiponatrèmia.
L'elevació dels enzims hepàtics hi és freqüent (50 % dels casos) i constitueix la manifestació més comuna d'afecció hepàtica.
La biòpsia hepàtica mostra lesions inespecífiques.
En els casos en què s'han descrit granulomes, no s'hi han apreciat cèl·lules gegants ni epitelioides.

Un percentatge alt de pacients (35 %) presenta elevació dels enzims musculars específics (CPK i aldolases).
En alguns malalts hi ha proteïnúria, alteracions en el sediment urinari o augments moderats de la creatinina sèrica, encara que el fracàs renal agut hi és excepcional.

En el decurs de la febre botonosa mediterrània s'han descrit alteracions en els factors de coagulació, presència d'immunocomplexos circulants, crioglobulinèmies mixtes, bandes monoclonals transitòries i alteracions en el complement, les immunoglobulines i les subpoblacions limfocítiques.

També s'han referit increments de l'adenosinadesaminasa (ADA), de la neopterina i del factor de necrosi tumoral (TNF), en la fase aguda de la malaltia.

Diagnòstic. 

R. conorii requereix, per al seu cultiu, la inoculació en animals (cobai) o la utilització de cèl·lules VERO o fibroblasts L.929.
Mitjançant centrifugació-Shell Vial es pot detectar R. conorii en mostres de sang, en menys de 72 h.
En l'actualitat aquestes tècniques només són disponibles en centres d'investigació.

Pel que fa al diagnòstic serològic, sembla demostrat que la millor tècnica quant a disponibilitat, sensibilitat, especificitat i rapidesa és la IFI.
Aquesta tècnica permet, a més, investigar de manera independent la presència d'anticossos específics IgM, amb la finalitat de distingir entre infecció actual i seropositivitat residual.
Malgrat que es tracta d'una prova "específica", pot haver-hi (per bé que a títols baixos) positivitat encreuada amb R. typhi , R. rickettsii i altres del grup de les febres tacades.

Com que els mètodes serològics ofereixen resultats retardats, les dades clíniques i epidemiològiques constitueixen encara la base del diagnòstic inicial.

Altres tècniques, com la PCR o la desenvolupada per RAOULT, que identifica R. conorii per IFI en cèl·lules endotelials circulants, aïllades de la sang amb anticossos monoclonanals lligats a partícules magnètiques, poden ser d'ajuda per a una confirmació diagnòstica ràpida.

La tinció directa de mostres de teixit infectat pel mètode de Giménez posa de manifest les rickèttsies, però no les diferencia d'altres microorganismes.
Per PCR, IFD o cultiu, és possible identificar de manera específica R. conorii .
Tot i que no estan comercialitzades, poden ser d'utilitat en casos greus de febre botonosa mediterrània en què el diagnòstic sigui dubtós.

a presència de taca negra; 
b aïllament d' R. conorii en la biòpsia del teixit;
c seroconversió o augment al quàdruple del títol d'anticossos mitjançant IFI; 
d si només hi ha una determinació, títols a partir d'1/80, que s'han d'avaluar basant-se en estudis de seroprevalença, i 
e cultiu d' R. conorii a la sang.


Diagnòstic diferencial. 

En la fase inicial, tan sols l'existència de la taca negra pot orientar el diagnòstic.
Una vegada que apareix l'exantema, la febre botonosa mediterrània s'ha de diferenciar del xarampió, la meningococcèmia, la sífilis secundària, la vasculitis leucocitoclàstica i les toxicodèrmies.
Si no hi ha taca negra, s'han de considerar altres rickettsiosis exantemàtiques, especialment el tifus murí.

Pronòstic. 

Si bé es tracta, generalment, d'una malaltia benigna, amb certa freqüència (7,5 %) se'n presenten formes greus, que inclouen diverses combinacions d'insuficiència orgànica greu (neurològica, respiratòria, renal, cardíaca, hepàtica), exantema purpúric, infiltrats pulmonars, hipotensió, hipoalbuminèmia, plaquetopènia, hiponatrèmia, rabdomiòlisi, coagulació intravascular disseminada i xoc.
Se n'han descrit casos letals fins en el 2,5 % dels pacients, per bé que en general la mortalitat és nul·la.

Com a factors de pronòstic advers s'indiquen l'edat avançada i la presència de malalties subjacents, com alcoholisme, dèficit de glucosa-6-fosfatdeshidrogenasa, insuficiència cardíaca o malaltia pulmonar obstructiva crònica.

Un altre factor fonamental que determina l'aparició de formes greus és el retard en la instauració del tractament.
La gran majoria dels casos mortals no van rebre tractament antibiòtic adequat, o aquest va ser iniciat molt tardanament (més de set dies després del començament de la febre), cosa que destaca la necessitat d'instaurar un tractament precoç, sense esperar la confirmació serològica.

Tractament. 

Les noves tècniques de cultiu cel·lular han permès d'avaluar la sensibilitat in vitro davant diversos antibiòtics.
Aquests estudis revelen la sensibilitat alta d' R. conorii a les tetraciclines i, en particular, a la doxiciclina &lsqb;concentració inhibidora mínima (CIM) 0,25 i 0,06 xxx /mL, respectivament&rsqb;, igual com al cloramfenicol (CIM 0,25 xxx /mL rifampicina (CIM 0,25 xxx /mL).
Les noves quinolones, especialment ciprofloxacina, ofloxacina i pefloxacina amb penetració cel·lular notable, també hi són potencialment efectives.

Els macròlids mostren in vitro sensibilitat heterogènia.
Així, mentre que l'eritromicina, amb CIM 18 xxx , s'ha de considerar ineficaç, la josamicina i la roxitromicina (CIM 1 xxx ) poden ser una alternativa.

Perquè siguin efectius, els antibiòtics, a més de ser actius in vitro , han de ser capaços de concentrar-se a l'interior dels fagolisosomes cel·lulars, en els quals hi ha un pH àcid.
Així, a desgrat de la bona penetració intracel·lular dels macròlids, la seva activitat és inhibida pel pH baix dels fagolisosomes.

Encara que el cloramfenicol continua essent actiu i eficaç, no és innocu, i el risc que comporta no sembla justificable.

El tractament actual de la febre botonosa mediterrània es basa en pautes curtes de doxiciclina, amb les quals són gaire són gairebé nuls els possibles electes indesitjables en els nens de menys de 8 anys, ja que aquests efectes es relacionen, sobretot, amb la dosi total administrada durant la infància.

La doxiciclina supera la resta de tetraciclines pel que fa a l'activitat, característiques farmacocinètiques i incidència menor d'efectes secundaris.

Estudis realitzats amb pautes curtes de doxiciclina oral en un sol dia (200 mg/12 h en adults i 5 mg/kg/12 h en nens) han mostrat la mateixa efectivitat que les pautes clàssiques de clorhidrat de tetraciclina (500 mg/6 h i 30-40 mg/kg/dia en nens) o cloramfenicol durant 10 dies.

En cas d'intolerància digestiva, es pot administrar per via intravenosa.

La josamicina també ha demostrat ser una bona alternativa en el tractament de la febre botonosa mediterrània ( 1 g/8 h en adults i 50 mg/kg/12 h en nens, durant 5 dies), en al·lèrgics a les tetraciclines i en embarassades.

A pesar de la seva bona sensibilitat in vitro , la rifampicina no sembla ser gaire efectiva in vivo .

La ciprofloxacina (500 mg/12 h , 4 dosis) i l'ofloxacina (200 mg/12 h durant 7-10 dies) han demostrat també ser eficaces en els adults i ben tolerades, encara que no són millors que la doxiciclina.
La possible toxicitat en l'embaràs i en els nens en limita l'ús.

Profilaxi. 

Les mesures de profilaxi consisteixen fonamentalment a desparasitar els animals (en particular els gossos) mitjançant l'ús de repel·lents, evitar el contacte amb paparres i amb animals que aquestes parasitin, i desinfectar els llocs freqüentats per animals infestats.

No hi ha evidència de la utilitat de la quimioprofilaxi després de la picada d'una paparra.

Altres rickettsiosis del grup de les febres tacades 

Altres rickèttsies ( R. sibirica , R. japonica , R. australis , R. rickettsii i R. akari ), estretament relacionades des del punt de vista antigènic -llevat d' R. australis - i transmeses també per picades de paparres, són patògenes per a l'home.

La distribució d' R. sibirica inclou l'ex Unió Soviètica, la Xina, Mongòlia i el Pakistan.

R. japonica ha estat identificada en diverses illes del Japó i del sud-est asiàtic.
R. australis es limita al nord d'Austràlia.

Febre tacada de les Muntanyes Rocalloses 

Etiologia. 

L'agent etiològic n'és R. rickettsii , un bacteri intracel·lular obligat que en la naturalesa resideix a les cèl·lules de certes paparres ixòdides.
Va ser en aquesta malaltia que Ricketts va descriure, el 1909, els microorganismes que després rebrien, en honor seu, la denominació de Rickettsia .

Genèticament i immunològicament, R. rickettsii té relació estreta amb altres membres del grup de les febres tacades i també amb membres del grup del tifus, com R. prowazekii , R. typhi i R. canada .

Epidemiologia. 

Està relacionada amb la paparra hoste, que en constitueix alhora la reserva i el vector.
Diferents espècies de paparres, en regions geogràfiques diverses ( Dermacentor variabilis i D. andersonii , a E.U.A., Rhipicephalus sanguineus a Mèxic, i Amblyomma cajennense a l'Amèrica del Sud), transmeten la malaltia.

De manera similar a la febre botonosa mediterrània, la distribució estacional de la malaltia constitueix un índex de l'activitat de les paparres, que és màxima entre els mesos de maig i setembre.
El nombre de pacients afectats per febre tacada de les Muntanyes Rocalloses es va incrementar a la darreria dels anys seixanta i durant els setanta, i després es va estacionar i va tornar a disminuir durant els vuitanta.
Actualment se'n comuniquen, a E.U.A., 600-1.200 casos anuals.

Patogènia i anatomia patològica. 

Les paparres injecten, amb la secreció de les glàndules salivals, rickèttsies a la sang de l'hoste.
Les rickèttsies entren a les cèl·lules de l'endoteli vascular i estableixen un focus d'infecció.
La lesió vascular produeix augment de la permeabilitat vascular, que origina edema, hipovolèmia, hipoproteinèmia i hipotensió.
Als focus d'infecció es consumeixen plaquetes, cosa que condueix a la trombocitopènia, aproximadament, en el 50 % dels casos.

Els elements clau de la immunitat són les defenses de l'hoste mediades per les cèl·lules T, incloent-hi l'interferó gamma.

Quadre clínic. 

Al començament de la malaltia, les manifestacions clíniques són poc específiques.
El període d'incubació és d'uns 7 dies, però pot oscil·lar entre 2 i 14 dies.
Malestar, febre, cefalea i miàlgies hi són freqüents.
Durant els dies següents, les manifestacions reflecteixen l'afecció sistèmica: anorèxia, nàusees, vòmits, diarrea, dolor abdominal, fotofòbia i tos.
L'exantema, que no sol aparèixer fins al quart dia, de primer és maculós, i després evoluciona a papulós i petequial.

EL 10 % dels pacients no presenten exantema.

L'afectació palmoplantar sol ser-hi tardana.

En el 25 % dels casos apareixen conjuntivitis, insuficiència respiratòria greu, icterícia i afecció de l'SNC; aquest darrer és el principal factor de morbiditat.
EL 4 % dels pacients presenten necrosi cutània o gangrena, a causa de l'afectació de la microcirculació per Rickettsia .
També es pot produir insuficiència renal o miocarditis.
La mort en pacients no tractats adequadament sol produir-se en la segona setmana, per bé que hi ha casos fulminants, generalment en individus de raça negra amb dèficit de glucosa-6-fosfatdeshidrogenasa.

Pot haver-hi anèmia, i la plaquetopènia és freqüent, sobretot en els casos greus.
La coagulació intravascular disseminada és rara.
Altres alteracions biològiques són la hiponatrèmia i l'elevació de l'LDH, la CPK i les transaminases.

Diagnòstic. 

El diagnòstic diferencial s'ha de realitzar amb les mateixes entitats que han estat indicades per a la febre botonosa mediterrània.

Per a la confirmació diagnòstica s'utilitzen també les mateixes tècniques que en aquella malaltia.
Els títols diagnòstics són 1/16 per a la fixació del complement, 1/64 per a la immunofluorescència i l'aglutinació de làtex, i 1/128 per a l'hemoaglutinació indirecta.
L'hemoaglutinació indirecta i la IFI són les més sensibles i específiques.
S'ha utilitzat la tècnica del PCR per a detectar DNA d' R. rickettsii en mostres de sang de pacients amb formes greus.

Pronòstic i tractament. 

La mortalitat és del 3-7 % i s'esdevé en pacients no tractats de forma precoç i adequada.
Els pacients que hi sobreviuen queden immunitzats.
La febre tacada de les Muntanyes Rocalloses respon al tractament amb tetraciclines i cloramfenicol, tant per via oral com intravenosa.
La doxiciclina, a la dosi de 100 mg/12 h per via intravenosa, també hi és efectiva.
El tractament es manté fins a 48 h després de l'apirèxia.
En l'embaràs i en la primera infància, i quan hi ha afectació de l'SNC, es prefereix el cloramfenicol.
R rickettsii també és sensible a la rifampicina, la ciprofloxacina i l'ofloxacina.

Prevenció

És semblant a la de la febre botonosa mediterrània.

Verola rickettsiana 

Descrita inicialment a Nova York el 1946, i després en altres ciutats d'E.U.A., Sud-àfrica, Corea i l'ex Unió Soviètica, és una rickettsiosi produïda per R. akari .

Epidemiologia 

La transmissió d' R. akari a l'home és accidental i la produeix l'àcar del ratolí ( Allodermanyssus sanguineus ).

Patogènia i anatomia patològica. 

En el lloc de la inoculació es produeix una pàpula que progressa a escara.
A través dels limfàtics, les rickèttsies arriben a la sang i es difonen cap a la pell.
L'escara està formada per detritus cel·lulars de l'epidermis i infiltrat mononuclear perivascular.
L'exantema mostra també infiltració epidèrmica per cèl·lules mononucleades.
Els vasos sanguinis hi estan molt afectats, amb trombes de fibrina i extravasació d'eritròcits.

Quadre clínic. 

El signe inicial és l'aparició d'una pàpula al lloc de la picada, on es desenvolupa una vesícula central.
El període d'incubació és d'uns 10 dies.
La pàpula es transforma en una escara negra.

L'adenopatia regional hi és freqüent, i en són característiques la febre remitent i les cefalees intenses.
Al cap de 2-6 dies d'iniciar-se la febre, apareix l'exantema, maculós i després papulós, al centre del qual es desenvolupa una vesícula.

Diagnòstic. 

La lesió inicial primària suggereix febre botonosa mediterrània, tifus de les bardisses, sífilis primària o àntrax cutani.

L'erupció cutània es pot confondre amb varicel·la, altres rickettsiosis, meningococcèmia o xarampió atípic.
El diagnòstic és serològic, per IFI, que presenta reaccions encreuades amb R. rickettsii .
A diferència d'altres febres tacades, R. akari no aglutina el Proteus OX-IB, OXK i OX-2.

Pronòstic i tractament

No n'hi ha casos mortals.
Sense tractament, la febre remet al cap d'una setmana.
El tractament d'elecció és la doxiciclina durant 2-5 dies.
També respon al cloramfenicol.
La febre remet a les 48 h de tractament.

Febres tífiques 

Grup del tifus 

Tifus exantemàtic epidèmic 

La referència més remota que hom té del tifus exantemàtic procedeix del convent de La Cava, l'any 1083.
La difusió mundial va ser causada en gran part per les guerres, va assotar l'exèrcit dels Reis Catòlics el segle XV, es va escampar per Europa durant els segles XV i XVI, i els conqueridors el van portar al continent americà.
Les tropes estenien la malaltia per altres països, a causa de la manca d'higiene i a les plagues de polls.
L'hivern de 1944-1945, se'n va produir una nova epidèmia a Europa, portada de l'Est pels alemanys expulsats del front oriental.

Etiologia i epidemiologia. 

El tifus exantemàtic epidèmic és causat per Rickettsia prowazekii , descrita per DA ROCHA-LIMA el 1916.
La reserva n'és l'ésser humà, en el qual la infecció persisteix durant els períodes entre les epidèmies.
El vector de transmissió és el poll corporal ( Pediculus humanus corporis ), el qual s'infecta en alimentar-se amb sang d'un pacient amb malaltia aguda, que és infectant per al poll durant el període febril i potser 2 o 3 dies després que se'n normalitzi la temperatura.

Els polls infectats excreten rickèttsies per la femta en un termini de 5-7 dies després d'ingerir la sang infectada.
Quan el poll s'alimenta sol defecar, i l'home s'infecta quan la picada o altres abrasions superficials es contaminen amb la femta o bé amb el poll aixafat damunt del lloc de la picada.
De vegades la malaltia s'adquireix a través de la inhalació de femta seca de polls infectats o per inoculació directa a les mucoses.
El poll mor durant les 2 setmanes següents a la infecció.

En algunes zones d'E.U.A., els esquirols voladors ( Glaucomys volans ) poden ser reserva zoonòtica d' R. prowazekii , i la puça de l'esquirol és un vector potencialment transmissor de la malaltia a l'home.
La malaltia no es transmet directament entre les persones.

En l'actualitat, el tifus exantemàtic epidèmic es troba només a les regions muntanyoses de l'Amèrica del Sud i Central, Mèxic, Àfrica central i diversos països de l'Àsia.
Determinades circumstàncies que propicien la proliferació de polls, com no canviar-se de roba, la manca d'higiene i l'amuntegament, especialment freqüents durant l'hivern, les guerres i els desastres naturals, augmenten el risc de malaltia.

Patogènia i anatomia patològica. 

Després de la inoculació, R. prowazekii prolifera localment i es dissemina per via hematogènica.
La major part de les manifestacions clíniques de la malaltia són secundàries a vasculitis, produïda per infecció de les cèl·lules endotelials dels vasos petits, a l'interior de les quals es multiplica el microorganisme.
S'observen lesions nodulars petites, centrades per vasos, amb cèl·lules endotelials plenes de rickèttsies, i infiltració perivascular per polimorfonuclears, limfòcits, macròfags, mastòcits i, de vegades, cèl·lules plasmàtiques.
Les lesions vasculars es localitzen sobretot a la pell, cervell, ronyons, cor, pulmó i múscul esquelètic.
Hi ha trombosi microvascular extensa i augment de la permeabilitat vascular, amb acumulació de líquid extravascular.
La vasculitis pot ocasionar gangrena de la pell i de les parts distals dels membres i trombosi cerebral, les quals són les manifestacions més greus del tifus exantemàtic.
La mort sol sobrevenir per una situació de xoc, secundari a col·lapse vascular perifèric, el qual, al seu torn, probablement sigui causat per l'augment de la permeabilitat vascular.

Quadre clínic. 

La malaltia pot aparèixer a qualsevol edat i en tots dos sexes, per bé que abans dels 15 anys és infreqüent i més benigna.
El període d'incubació és d'1-2 setmanes, normalment entre 8 i 12 dies.
La majoria dels pacients refereixen pròdroms d'1-3 dies, caracteritzats per malestar general.
La malaltia comença bruscament amb febre de 39-40 °C sovint acompanyada de calfreds, cefalea intensa i rebel, artromiàlgies generalitzades i anorèxia.
El pacient està prostrat, amb el sensori disminuït, i després de 2 o 3 dies pot evolucionar a estupor i, en els casos més greus, presentar episodis de deliri.
El 25-30 % dels pacients refereixen tos seca, mareigs, acúfens, fotofòbia, nàusees, dolor abdominal i restrenyiment.
Altres símptomes menys comuns són dolor i rigidesa cervical, trastorns de la visió i diarrea.

L'exantema comença al tronc al cap de 17 dies i s'estén a les extremitats, habitualment sense afectar la cara, els palmells i les plantes.
Al començament és maculós i rosat, de pocs mil·límetres de diàmetre, i desapareix amb la pressió; evoluciona a maculopapulós i a un color més vermellós, i després a petequial i confluent en els casos més greus.
La durada de l'exantema és d'1 o 2 setmanes.
En alguns casos (5-10 %) no hi ha exantema.

Gairebé sempre hi ha injecció conjuntival.

Amb freqüència escassa (menys del 10 %) s'hi observen enantema faringi i, de vegades, petèquies al paladar i a les conjuntives, adenopaties retrocervicals sensibles, tumefacció de la paròtide i esplenomegàlia.
Els signes d'insuficiència vascular perifèrica, caracteritzats per cianosi i fredor de dits de mans o peus, que poden evolucionar a gangrena, es presenten en el 5 % dels pacients.
En casos greus, durant l'evolució apareixen dèficits neurològics, miocarditis i insuficiència renal, amb oligúria i proteïnúria.

Prop del 50 % dels pacients presenten anèmia normocítica i normocròmica i trombocitopènia moderades.
Amb menys freqüència hi ha leucopènia o leucocitosi amb predomini de polimorfonuclears.
La VSG sol ser-hi elevada, però rarament depassa els 50 mm/h.
En el 63 % dels pacients hi ha elevació lleugera de les transaminases.

Diagnòstic

El diagnòstic se sospita en pacients amb el quadre clínic descrit, en presència de les condicions epidemiològiques que l'afavoreixen.
La distribució de l'exantema i la seva forma de progressió durant la malaltia permeten de diferenciar-lo del produït en altres rickettsiosis.

Des del punt de vista clínic, cal fer el diagnòstic diferencial amb malalties víriques i bacterianes, com meningococcèmia, meningitis bacteriana, febre tifoide, leptospirosi, sífilis, rubèola i xarampió.

El diagnòstic de laboratori s'efectua amb mètodes serològics.
La immunofluorescència indirecta (IFI) és el mètode més utilitzat i permet d'estudiar anticossos de la classe IgM.
S'han d'analitzar dos sèrums paral·lelament, un en la fase aguda de la malaltia i el segon, 2-3 setmanes més tard.

La IFI es considera positiva si els títols es quadripliquen, si un títol únic és igual o superior que 1/512 (segons el laboratori) o si la IgM és positiva amb qualsevol títol.
A causa de la relació antigènica entre les espècies de Rickettsia dins un mateix grup, la IFI sistemàtica no pot distingir entre el tifus epidèmic i el tifus marí, allà on tots dos són endèmics.
En aquests casos, la diferenciació es pot fer realitzant la IFI després de l'absorció del sèrum del pacient amb antigens d' R. prowazeki i R. typhi .
El cultiu en permet el diagnòstic precís, però en la pràctica clínica no s'hi recorre a causa de la perillositat i complexitat tècnica del procediment.

L'inconvenient de les tècniques serològiques és que el diagnòstic és tardà.
L'aplicació recent de la reacció en cadena de la polimerasa (PCR) a la detecció de rickèttsies permetrà probablement, en el futur, un diagnòstic més ràpid.

Evolució i pronòstic. 

Sense tractament, la malaltia dura entre 14 i 20 dies, i la febre desapareix per lisi.

La mortalitat és elevada i es correlaciona amb l'edat, i arriba al 60 % en els més grans de 50 anys.
El tractament antimicrobià apropiat aconsegueix la guarició en gairebé tots els casos, amb desaparició de la febre en 72 h.
La resta dels signes i símptomes, que són expressió de la vasculitis disseminada, desapareixen més lentament, per bé que comencen a millorar després de 3 dies de tractament i remeten en el termini de les 2 setmanes següents.
La gangrena distar en membres rares vegades presenta infecció secundària; es resol amb tractament conservador i generalment no s'hi requereix amputació.
Els dèficits neurològics desapareixen al cap de 24 setmanes, i les seqüeles són poc freqüents.

Tractament

Les tetraciclines i el cloramfenicol són efectius en el tractament del tifus epidèmic.
El tractament convencional per a adults consisteix en doxiciclina, a la dosi de 100 mg/12 h per via oral, fins a 2-3 dies després de la defervescència, i durant un temps addicional, fins que hagin transcorregut 12-14 dies des del començament de la malaltia.

L'alternativa és el cloramfenicol, a la dosi de 50 mg/kg/dia per via oral per a adults i nens grans, dividits en 4 preses.
Una sola dosi de doxiciclina de 100 a 200 mg en l'adult també és eficaç i s'ha comparat amb els tractaments convencionals, sobretot per utilitzar-lo en països en vies de desenvolupament, amb un resultat lleugerament superior al del cloramfenicol.

Profilaxi

La prevenció de la malaltia es basa en la millora de les condicions de vida, que han de permetre banys freqüents i rentat de la roba, així com l'eliminació del poll corporal.
En els casos d'epidèmia s'han d'aplicar insecticides a la roba de vestir i als llençols del pacient i dels contactes, així com a la roba i a les persones dels grups de població les condicions de vida dels quals ho aconsellin, o a tota la comunitat si la malaltia és molt estesa.
Els insecticides han de ser eficaços contra el poll corporal; s'hi utilitza DDT o lindà en pols, o, si no són efectius, malatió, carbaril o permetrina.
La doxiciclina, presa en dosis setmanals, es pot utilitzar com a profilaxi en viatgers o professionals de la salut en àrees endèmiques per al tifus.

La vacuna inactivada no ha demostrat eficàcia definitiva en la disminució de la incidència de la malaltia, però en redueix la intensitat.
Se n'aconsella l'ús en els treballadors sanitaris d'àrees afectades, investigadors que treballen amb R. prowazekii i grups especials (científics, treballadors socials) que viatgen a àrees on n'hi ha casos.
La vacuna viva atenuada (soca E) no s'utilitza, per la possibilitat que aquesta soca reverteixi en una altra de més virulenta.
En l'actualitat no s'exigeix la vacunació per a viatgers internacionals.

Malaltia de Brill-Zinsser 

Descrita per Nathan BRILL després dels seus treballs entre el 1898 i el 1910, la malaltia de Brill-Zinsser és una forma recurrent del tifus epidèmic causat per R. prowozekii , que es produeix esporàdicament mesos o anys després de la primera malaltia.
La rickèttsia es manté latent, probablement en cèl·lules del sistema mononuclear fagocític, i anys després es multiplica i causa un segon episodi agut.
És poc freqüent als països desenvolupats, però té importància epidemiològica perquè els pacients amb tifus recrudescent poden infectar els polls corporals i servir de focus de noves brotades en les comunitats infestades d'aquests artròpodes.
De fet, aquests malalts representen la reserva del tifus epidèmic en els períodes interepidèmics.

Quadre clínic i diagnòstic. 

La simptomatologia clínica és similar a la del tifus epidèmic, però més suau, menys prolongada i, sovint, sense exantema, el qual és maculós.
Pel seu caràcter d'infecció recurrent, hi ha una resposta d'anticossos anamnèsica, i la IFI pot demostrar títols d'IgG molt elevats al cap de 4 o 5 dies, mentre que els títols d'IgM hi són baixos o negatius.

Tractament i profilaxi.
El tractament és igual que el del tifus exantemàtic epidèmic.
La prevenció és la del primer episodi d'infecció per R. prowozekii .

Tifus marí o endèmic 

Les observacions clíniques, etiològiques i epidemiològiques realitzades per Kenneth F. MAXCY en 197 pacients li van permetre d'establir, el 1926, les diferències entre el tifus epidèmic i el tifus endèmic, i va postular que la reserva d'aquesta darrera malaltia la constituïen els rosegadors, i que els vectors en serien els artròpodes.
El 1931, DYER et al van confirmar les suposicions de MAXCY, en aïllar la rickèttsia causant en puces de rates atrapades no gaire lluny de pacients amb tifus endèmic i en els cervells de les rates.

Alhora, ZINSSER i altres autors van aïllar el microorganisme en cervells de rates a la ciutat de Mèxic.

Etiologia i epidemiologia

El tifus marí és causat per Rickettsia typhi .
La reserva n'és la rata peridomèstica (comunament, Rattus norvegicus i Rattus rattus ), a partir de la qual es pot transmetre a l'home a través de la puça de la rata ( Xenopsylla cheopis ).

La puça s'infecta quan ingereix sang de les rates infectades; R. typhi es multiplica a les cèl·lules intestinals de l'artròpode, i és excretada a través de la femta.
La transmissió a l'ésser humà es produeix per la picada de la puça i la contaminació de la ferida de la picada o d'excoriacions cutànies per la femta de la puça.
Per això, la malaltia es produeix en persones que, per la seva ocupació o condicions de vida, estan en contacte amb rates i els seus ectoparàsits.
Alguns autors han suggerit la implicació de l'opòssum peridomèstic ( Didelphis marsupialis ) i les seves puces ( Ctenocephalides felis ) en alguns casos esporàdics de tifus marí en humans a Califòrnia (E.U.A.).
Un altre mecanisme possible de transmissió a l'home és la inhalació de femta dessecada de puces infectants o per contaminació de les mucoses.
No es transmet entre persones.

El tifus marí és de distribució mundial, amb àrees endèmiques al sud-est de l'Àsia, l'Amèrica del Nord i del Sud, l'Àfrica, Austràlia i alguns països d'Europa.
A Espanya se n'han descrit recentment casos a Sevilla, Huelva i Múrcia.
S'esdevé sobretot en àrees urbanes.
Els mesos d'incidència màxima són els de l'estiu i començament de la tardor, tot i que en àrees d'E.U.A. es produeix fonamentalment a la primavera i a l'estiu.

Patogènia i anatomia patològica. 

A causa de la benignitat de la malaltia, hi ha pocs estudis histopatològics del tifus marí.
Les lesions són semblants a la del tifus epidèmic, però d'intensitat i extensió menors; s'ha demostrat infecció per R. typhi en cèl·lules endotelials de pulmó, cervell, ronyons, fetge i cor.
En casos mortals es comproven pneumonitis intersticial, miocarditis, vasculitis a l'SNC i nefritis intersticial, així com augment de la permeabilitat vascular.

Quadre clínic

El tifus marí afecta persones de qualsevol edat i sexe.
El període d'incubació habitual és de 8-12 dies.
La simptomatologia comença, en general, bruscament amb febre de 39-40 °C, calfreds, afectació general moderada, cefalees i artromiàlgies.
En són símptomes menys freqüents odinofàgia, dolor abdominal, nàusees, vòmits, diarrea, tos amb expectoració mucosa o sense i fotofòbia.
Alguns pacients refereixen somnolència.

Entre els signes físics destaca l'exantema maculós o papulós, rosat, de 110 mm de diàmetre.
De vegades l'exantema és petequial.
Apareix cap al cinquè o sisè dia, predomina al tronc i a les arrels dels membres, i rara vegada afecta la cara, els palmells i les plantes; desapareix al cap d'uns 4 dies.
En el 30-40 % dels casos no hi ha exantema.
Hi és freqüent la injecció conjuntival.
En la quarta part dels casos hi ha hepatomegàlia i esplenomegàlia.

Alguns pacients presenten pneumonitis, amb infiltrat intersticial o alveolar.
De vegades hi ha pericarditis, hipotensió, insuficiència renal aguda, insuficiència respiratòria i coagulació intravascular disseminada.
Les complicacions neurològiques, com confusió, estupor, crisis convulsives, meningitis asèptica i cerebel·litis, hi són molt poc freqüents.
L'alteració hemàtica més comuna és la trombocitopènia, present en la tercera part dels pacients.
Pot haver-hi leucopènia o leucocitosi, i és infreqüent l'anèmia moderada.
La VSG sol ser elevada.
Entre el 70 i el 90 % dels pacients presenten elevació moderada de les transaminases i de la gammaglutamiltranspeptidasa.

Diagnòstic

S'ha de sospitar la malaltia en pacients amb febre, cefalees i l'exantema descrit.
Les característiques de l'exantema i l'absència d'escara ajuden a distingir-lo de la febre botonosa.
El diagnòstic es realitza mitjançant IFI, amb la quadriplicació del títol en mostres sèriques successives o amb un títol únic igual o superior a 1/512, el qual s'obté en quasi tots els casos després de 14 dies des del començament de la malaltia.
La diferenciació serològica entre el tifus marí i l'epidèmic s'ha indicat en el diagnòstic d'aquest darrer.

Evolució i pronòstic. 

La durada de la malaltia és d'uns 12-14 dies; la febre baixa per lisi.
El tractament antimicrobià adequat aconsegueix l'apirèxia en 48-72 h, amb desaparició ràpida de la resta de símptomes.
La malaltia és benigna; la mortalitat no arriba a l'1 %.
Els casos letals s'esdevenen en persones d'edat avançada.
En els pacients afectats no tractats, la recuperació confereix immunitat.

Tractament 

Les tetraciclines i el cloramfenicol hi són efectius, i les dosis són les mateixes que les utilitzades en el tifus exantemàtic epidèmic.
No obstant això, en el tifus marí no es recomana la monodosi de doxiciclina, a causa de l'aparició de recaigudes amb aquest règim terapèutic.
S' han descrit casos amb bona resposta a la ciprofloxacina.

Profilaxi. 

Les mesures de control són les adreçades a reduir la població de rosegadors.
Prèviament s'ha de realitzar una campanya contra els seus ectoparàsits mitjançant insecticides, per evitar-ne l'exposició més gran a l'home.

Tifus de les bardisses 

La malaltia va ser reconeguda al nord del Japó el 1878, i NAGAYO et al van demostrar, el 1930, que era una rickettsiosi.

Etiologia i epidemiologia. 

L'agent causant és Rickettsia tsutsugamushi , que té múltiples varietats antigèniques.

En constitueixen la reserva i el vector, àcars trombicúlids (diverses espècies de Leptotrombidium ), que transmeten la rickèttsia entre rosegadors i, per via transovàrica, a la descendència.
La infecció en l'home es produeix a través de la picada de la larva infectada.
R. tsutsugamushi ha estat aïllada de rosegadors, musaranyes, conills, ocells, micos i porcs, però la veritable reserva n'és l'àcar.

La malaltia es distribueix en àrees de l'Àsia central, oriental i sud-oriental, i arriba fins al nord d'Austràlia; així mateix, se n'ha descrit un cas provinent de l'Àfrica.
Afecta persones que penetren en zones de vegetació abundant.
La incidència estacional és estrictament limitada a la presència de la larva, i és més freqüent a l'estiu i a la tardor.

Quadre clínic. 

Després d'un període d'incubació d'1-3 setmanes, apareixen bruscament febre de 39-40 °C i cefalea.
En el punt d'inoculació hi ha una úlcera recoberta d'una escara negra, aproximadament d'1 cm, amb adenopatia regional sensible.

L'exantema, maculopapulós, de color vermellós i d'elements petits comença al tronc i s'estén a les extremitats, apareix en finalitzar la primera setmana, i desapareix en pocs dies.

Hi ha formes febrils sense exantema ni escara.
Amb freqüència hi ha limfadenopatia generalitzada, esplenomegàlia i injecció conjuntival.
La limfocitosi és freqüent a l'hemograma.
La mort pot sobrevenir per pneumonitis, miocarditis, meningitis o col·lapse circulatori.

Diagnòstic

Quan no hi ha escara i adenopatia regional, el diagnòstic diferencial inclou febre tifoide, brucel·losi, leptospirosi, mononucleosi infecciosa i toxoplasmosi.
Per al diagnòstic específic s'utilitza la IFI o la prova de la immunoperoxidasa.
En les fases inicials de la malaltia, és més sensible l'ELISA amb anticossos monoclonals que la IFI.

Pronòstic, tractament i profilaxi. 

Sense tractament, la durada de la malaltia és de 2 a 3 setmanes.
La mortalitat, que pot ser elevada, és inferior al 5 % amb el tractament antimicrobià adequat, que aconsegueix l'apirèxia en 2 dies.
Una dosi única de doxiciclina de 200 mg en l'adult pot ser efectiva, però el tractament més eficaç és mantenir-ne l'administració durant 3 dies; la defervescència s'aconsegueix al cap d'1-3 dies.
El cloramfenicol també hi és efectiu, a la dosi de 50 mg/kg/dia per via oral per a adults i nens grans, dividits en 4 preses.

El control de la malaltia en una àrea concreta es realitza mitjançant acaricides, eliminació de la vegetació i control de rosegadors, mesures que són indicades quan s'ha d'establir una població nova.
L'ús de repel·lents a les zones exposades i d'acaricides a la roba és eficaç per a la protecció individual.

Altres rickettsiosis 

Febre Q 

EL 1935, una malaltia febril va afectar els treballadors d'un escorxador de Brisbane, Queensland (Austràlia).
La similitud del quadre en els afectats va suggerir DERRICK que tots els casos eren produïts pel mateix agent, i donà al procés el nom de febre "Q" (de l'anglès query = pregunta).

El contacte amb animals, l'agrupació de casos i una clínica caracteritzada per febre alta i prolongada, cefalea intensa i bradicàrdia relativa van fer pensar en una rickettsiosi, per bé que no hi havia exantema associat.
Es van observar, a més, formes semblants a rickèttsies a la melsa d'animals insulats experimentalment amb la sang i l'orina dels malalts.
Pocs anys més tard, BURNET, que feia servir material proporcionat per Derrick, va aïllar el microorganisme, que va anomenar Rickettsia burnetii .
Treballs posteriors, realitzats per DAVIS i COX, van contribuir de manera decisiva a identificar-lo, i va ser rebatejat amb el nom de Coxiella burnetii .

Etiologia i epidemiologia. 

C. burnetii és un microorganisme intracel·lular obligat, de forma coccobacil·lar, que, tot i pertànyer a la família Rickettsiaceae , es pot considerar un gènere diferent, en virtut de múltiples diferències en l'estructura, composició i cicle vital.
La febre Q és una zoonosi de distribució mundial.
Generalment és un procés endèmic, descrit a quasi tota la geografia espanyola, encara que es pot produir en forma de brotades epidèmiques en relació amb el tràfec de bestiar, com ha passat al País Basc.
Gairebé tots els animals domèstics (vaques, ovelles, cabres, gossos, gats) i salvatges (conills, rosegadors petits, guineus) poden estar-ne infectats, i constitueixen la reserva natural de la malaltia.
La majoria dels animals en són portadors crònics i no pateixen malaltia si bé la infecció per C. burnetii s'hi ha relacionat amb quadres febrils, mastitis i avortaments de repetició.
Els animals infectats excreten durant molt de temps gran quantitat de gèrmens a través de les secrecions (orina, femta, llet, productes del part).

Aquests productes contaminats formen aerosols que transmeten el microorganisme a través de la via aèria (inhalació). C. burnetii resisteix molt de temps la dessecació, i és un microorganisme altament infectant (un sol microorganisme és capaç de provocar la malaltia), i per això, transportat pel vent, pot produir brotades en llocs molt allunyats del focus infecciós d'origen.
La febre Q es va descriure inicialment en individus de zones rurals en contacte amb animals i amb els productes d'aquests (grangers, escorxadors, veterinaris, transportistes), o en personal de laboratori que manipulava Coxiella .
Tanmateix, els casos esporàdics descrits en el medi urbà són, com més va, més freqüents i representen gairebé el 50 % del total dels comunicats, tenint en compte que la veritable incidència no és coneguda.

Les paparres mantenen el cicle biològic animal-animal, amb transmissió intrauterina, però només transmeten la malaltia a l'home de manera accidental.
Altres vies implicades en la transmissió de la malaltia han estat el contacte de pell o mucoses amb secrecions animals i la ingesta de productes lactis o aigua contaminada amb dejeccions.
La transmissió de persona a persona no s'ha demostrat de manera fidedigna, per bé que excepcionalment se n'han descrit casos.

Patogènia i anatomia patològica. 

Després d'inhalar-la, C. burnetii es reprodueix al pulmó, on pot passar inadvertida o, contràriament, produir pneumonitis amb infiltrats alveolars formats per cèl·lules mononucleades, macròfags i àrees d'hemorràgia i necrosi central, que suggereixen lesió vascular.
Des d'aquí es produeix disseminació a altres òrgans (fetge, endocardi, medul·la òssia, cervell), que dóna origen a diversos quadres clínics.

L'afectació hepàtica és, potser, la més freqüent i la més ben coneguda histològicament.
Pot comprendre des de lesions inespecífiques, com infiltrats de l'espai porta per limfòcits i cèl·lules plasmàtiques sense lesió dels hepatòcits, fins a unes altres de més característiques, com hipertròfia de les cèl·lules de Kupffer i necrosi eosinofílica de la paret del sinusoide, de vegades associades a la lesió més típica, que consisteix en granulomes centrats per un vacúol lipídic i formats per cèl·lules epitelioides que rares vegades van acompanyades de cèl·lules gegants del tipus Langhans.
Aquests "granulomes en anell" (la necrosi fibrinoide de la paret sinusoïdal constitueix un cercle eosinofílic perifèric que delimita el granuloma) són molt suggestius de febre Q, però no són gens patognòmics.

També se n'han descrit a la medul·la òssia.

La raó del pas a la cronicitat és avui un tema controvertit.
Hi ha autors que l'atribueixen a l'existència de soques amb tendència a desenvolupar formes cròniques d'afectació, que l'organisme no és capaç d'eliminar, mentre que d'altres en produirien sempre formes agudes, amb guarició completa.
Altres autors, sense negar això, remarquen molt la predisposició de l'hoste, ja que més del 90 % de les formes cròniques s'esdevenen sobre valvulopatia prèvia o en presència d'immunodeficiències.

Quadre clínic. 

En la meitat dels casos, la infecció és asimptomàtica o subclínica.
En la infecció aguda, després d'un període d'incubació que oscil·la entre 2 i 4 setmanes, la majoria dels pacients desenvolupen una síndrome febril no focalitzada, consistent en febre de 39-40 C amb calfreds cefalea intensa, miàlgies i afectació de l'estat general.

Altres símptomes menys freqüents poden incloure tos, dolor toràcic, nàusees, vòmits, diarrea o restrenyiment.
Entre els signes físics es poden trobar hepatomegàlia i esplenomegàlia, mentre que l'exantema hi és excepcional.

En un percentatge variable de pacients (al voltant del 40 %) pot haver-hi afectació pulmonar en forma de pneumònia atípica, caracteritzada per infiltrats radiològics bilaterals en camps mitjans i inferiors, que solen resoldre's en un temps prolongat (4-6 setmanes) i que són indistingibles d'altres etiologies, com Mycoplasma pneumoniae i Chlamydia spp .
Excepcionalment s'hi poden veure infiltrats arrodonits que semblen masses pulmonars, fins i tot amb cavitació.

L'hepatitis és molt característica en la febre Q, i pot acompanyar l'afectació d'altres òrgans (pneumònia, endocarditis, osteomielitis) o, més rarament, ser-ne la manifestació predominant.
Sol ser subclínica i manifestar-se com hepatomegàlia i elevació moderada de les transaminases, encara que s'han descrit casos amb icterícia colestàtica important i hepatòlisi intensa.
En alguns casos pot evolucionar de manera subaguda i ocasionar febre de durada prolongada (24 mesos), amb aparició de granulomes en la biòpsia hepàtica (hepatitis granulomatosa), alguns d'ells amb l'aspecte típic "en anell".

Altres manifestacions agudes menys freqüents són miopericarditis, meningitis limfocítica, meningoencefalitis, polineuritis, osteomielitis, artritis, síndrome mononucleòtica i eritema nodós.

La forma crònica més comuna de la febre Q és l'endocarditis.
L'evolució és prolongada (de vegades durant anys), i en el 90 % dels casos s'estableix sobre vàlvules natives prèviament malaltes (mitral o aòrtica) o sobre pròtesis cardíaques.
Es caracteritza per febre, de vegades inconstant, hepatosplenomegàlia, buf i signes d'insuficiència cardíaca progressiva.
En les proves analítiques sol haver-hi anèmia, trombocitopènia o trombocitosi, elevació de les transaminases i de la fosfatasa alcalina, hipergammaglobulinèmia, hipocomplementèmia i microhematúria, i pot haver-hi glomerulonefritis per dipòsit d'immunocomplexos.
Els fenòmens embòlics són menys freqüents que en altres endocarditis.
La formació d'aneurismes a l'arrel aòrtica s'ha descrit com un fet característic.
L'ecocardiografia permet de detectar vegetacions, encara que no és infreqüent que aquestes passin inadvertides per ser de mida inferior als 3 mm de diàmetre.
El diagnòstic clínic s'ha de basar en la serologia, i cal sospitar aquesta entitat en tota endocarditis amb hemocultiu negatiu.

Altres formes cròniques poden ser osteomielitis, hepatitis, infecció d'aneurismes aòrtics i, de vegades, de material protètic.

Diagnòstic. 

C. burnetii es pot veure en mostres tissulars mitjançant la tinció de Giemsa o bé per immunofluorescència directa i microscòpia electrònica.
Així mateix, el DNA de C. burnetii es pot detectar a la sang o en mostres tissulars mitjançant la PCR.
El diagnòstic de certesa s'obté amb el cultiu, que tan sols es pot efectuar en medis cel·lulars i que, a desgrat de ser un mètode avui en dia relativament segur, no és a l'abast de tots els laboratoris; en conseqüència, la base del diagnòstic continua essent la serologia.

C. burnetii presenta el fenomen que s'anomena variació de fase, mitjançant el qual canvien els antigens de membrana, motiu pel qual es generen diferents tipus d'anticossos.
Així, els gèrmens aïllats recentment d'un hoste generen anticossos contra antigens en fase I, mentre que el mateix microorganisme, sotmès a diversos passis de cultiu en embrió de pollastre, expressarà, fonamentalment, antigens en fase II.
Si es torna a inocular el microorganisme a un animal d'experimentació, aquell reverteix a la fase 1.
No s'han comprovat diferències morfològiques entre les dues fases, però si biològiques; Coxiella és molt més virulenta en la fase 1.

En les infeccions agudes, els títols d'anticossos s'eleven davant antigens en fase II, mentre que no es detecten anticossos davant antigens en fase I. En canvi, en les formes cròniques els títols davant antigens en fase I s'eleven, i ultrapassen els nivells dels anticossos davant els de fase II.
De vegades, en les formes subagudes d'hepatitis granulomatosa, els títols davant antigens en fase I poden estar elevats, però són sempre inferiors als corresponents a la fase II.

Les determinacions es poden realitzar mitjançant reacció de fixació de complement o IFI; aquesta carrera té l'avantatge que permet de determinar els nivells d'IgG, IgM i IgA.
Els títols d'IgM són elevats en les infeccions recents, però es poden mantenir elevats molt de temps (2 anys).
En les formes agudes, té valor diagnòstic un títol d'IgG igual o superior a 1/32 davant antigens en fase II mitjançant fixació de complement i igual o superior a 1/512 per IFI.
En les formes cròniques, el títol diagnòstic és igual o superior a 1/200 per a anticossos davant antigens en fase I mitjançant fixació de complement i igual o superior a 1/800 per IFI.
El títol d'IgA igual o superior a 1/100 davant antigens en fase I és molt indicatiu d'endocarditis.

Evolució i pronòstic. 

En les formes agudes, la durada de la simptomatologia és de 24 setmanes sense tractament.
Amb tractament, habitualment s'aconsegueix l'apirèxia en les primeres 72 h, i la mortalitat és gairebé inexistent.
En l'endocarditis, en canvi, la mortalitat és elevada i pot arribar fins al 40 %.

Tractament. 

En les formes agudes, el tractament d'elecció és la doxiciclina, a la dosi de 200 mg/dia en l'adult, per via oral, durant 14 dies.
En les formes cròniques, el tractament ha de ser prolongat i ha d'incloure sempre dos fàrmacs.
Estudis experimentals han demostrat que C. burnetii s'introdueix en els lisosomes cel·lulars, on resisteix l'acció dels diversos antimicrobians, de manera que cap no es pot considerar realment bactericida.
Per això s'utilitzen combinacions de doxiciclina amb quinolones (ciprofloxacina o ofloxacina), rifampicina o cotrimoxazole.
La durada no és ben definida, però es recomana que no sigui inferior a 3 anys, i, fins i tot, hi ha autors que preconitzen el tractament durant tota la vida.
L'actitud més estesa avui en dia és suspendre'l quan els títols d'anticossos davant antigens en fase I baixen per sota de valors diagnòstics, la qual cosa sol produir-se al cap de 3-5 anys.
En l'endocarditis, la cirurgia s'ha de reservar per als casos amb deterioració hemodinàmica o en aquells en què no es pugui controlar el procés a pesar del tractament antimicrobià.

Profilaxi. 

Les persones en contacte amb animals susceptibles d'estar infectats per C. burnetii han d'utilitzar protecció adequada en la manipulació d'aquells i dels seus productes.
La llet ha de ser sempre pasteuritzada.
Hi ha vacunes de poder immunogen demostrat preparades a partir de C. burnetii en fase 1.

Són efectives en animals joves no infectats, però no ofereixen protecció completa i, com que la malaltia és subclínica en animals, el seu ús no s'ha estès.

També hi ha preparats, que encara no s'han comercialitzat, l'efectivitat dels quals ha estat comprovada en l'home.
Tan sols s'han de vacunar individus amb ocupacions que comporten risc de contacte amb C. burnetii viva, ja que no són rares les reaccions locals intenses en el lloc d'inoculació en pacients amb immunitat prèvia.

Febre quintana 

També coneguda com febre de les trinxeres, va ser estudiada per HIS i WERNER durant la Primera Guerra Mundial, en la qual va ser causa de nombrosos malalts.

Etiologia i epidemiologia 

L'agent causant és Bartonella quintana , descrit per TOPFER el 1916 i anomenat anteriorment Rickettsia quintana .
La reserva és l'ésser humà, i el vector de transmissió n'és el poll corporal ( Pediculus humanus corporis ), a l'intestí del qual es multiplica el microorganisme, fora de les cèl·lules.
La infecció es produeix a través de la femta dels polls i per les lesions cutànies produïdes per la picada o per altres lesions.
No hi ha transmissió directa entre les persones.

L'amuntegament i la manca d'higiene faciliten l'aparició d'epidèmies.
N'hi ha focus endèmics a Bolívia, Mèxic, l'Àfrica i àrees de l'antiga Unió Soviètica.

Clínica i diagnòstic. 

El període d'incubació és de 7 a 40 dies.

Comença de manera brusca o gradual, amb febre elevada, calfreds i cefalees.
El símptoma característic és el dolor ossi espontani i davant la palpació, sobretot a les tíbies; pot afectar altres ossos dels membres o el tronc, així com els músculs i les articulacions.

Pot cursar amb episodis febrils de 24-48 h, separats per períodes d'apirèxia de 4-6 dies.
La febre sol ser d'intensitat menor en els accessos següents, que es repeteixen en nombre variable.
Altres vegades, la malaltia cursa amb un episodi febril únic d'uns quants dies o en forma de febre ondulant.
Hi és freqüent l'esplenomegàlia.
Pot aparèixer exantema maculós transitori amb pocs elements.
En les proves complementàries hi ha leucocitosi amb predomini polimorfonuclear, més accentuada durant els episodis de febre.

El diagnòstic es realitza mitjançant l'aïllament d' R. quintana en agar sang a partir de la sang del malalt.

Es poden detectar anticossos específics mitjançant ELISA.

Pronòstic, tractament i profilaxi. 

La malaltia és benigna, i la mortalitat que causa, excepcional.
El tractament amb tetraciclines o cloramfenicol probablement hi és eficaç.
La prevenció es realitza a través de l'espollament mitjançant l'ús d'insecticides i la millora de les condicions higièniques que han de permetre el rentat corporal i de la roba.

Malaltia per esgarrapada de gat 

Etiologia. 

Identificada el 1950 per DEBRE i MOLLARET, és una malaltia ganglionar inflamatòria benigna, subaguda o crònica, que guareix espontàniament, amb fusió de les adenopaties o sense.

El 1983, WEAR et al van identificar un bacil pleomorf gramnegatiu que, d'aleshores ençà, s'ha trobat en multitud d'ocasions als ganglis i a la lesió d'inoculació de la malaltia.
El 1988, ENGLISH va cultivar un bacil gramnegatiu en 10 de 19 pacients amb malaltia per esgarrapada de gat, igual que el descrit per WEAR, i el va anomenar Afipia felis .
El cultiu és difícil perquè el bacil no creix fins després que transcorrin 3 4 setmanes.
Tanmateix, poc després, l'examen de l'RNA 16 S dels bacils de la pell afectada per la malaltia mitjançant el mètode de la reacció en cadena de la polimerasa (PCR) va demostrar que l'RNA del bacil pertanyia a Bartonella (Rochalimaea) henselae (1992).
La utilització d'una prova d'identificació d'anticossos per immunofluorescència indirecta contra B . henselae en va mostrar títols significatius (1/64) en el 88 % de les persones sospitoses de sofrir la malaltia.

L'especificitat és del 94 %.
Es tenyeix amb la tinció d'impregnació argèntica de Warthin-Starry.
El bacil fa 0,5-1,5 xxx de longitud i 0,2-0,3 xxx d'amplada.

La malaltia es contrau, gairebé sempre, per esgarrapada de gat.
Tanmateix, aquesta agressió animal no és indispensable, ja que se n'han descrit contagis després de punxades amb cactus, espines de roser, esbarzer o altres objectes punxeguts, possiblement podruïts per gats o, rarament, després d'esgarrapades de gossos i micos.
Aquests animals són portadors transitoris de l'agent a les ungles, i no denoten signes de la malaltia.
La majoria dels casos apareixen en nens i joves.

Anatomia patològica.
a el més precoç mostra hiperplàsia fol·licular i proliferació d'histiocits, però amb conservació de l'estructura ganglionar;
b en l' estadi intermedi es formen granulomes que contenen cèl·lules epitelioides i, sovint, cèl·lules gegants del tipus Langhans, i 
c en l' estadi final hi ha possible formació de microabscessos de forma estelada, envoltats per cèl·lules epitelioides disposades en forma de palissada
.

Els bacils es poden detectar en les biòpsies ganglionars mitjançant la tècnica de Warthin-Starry, especialment en els casos en què hi ha necrosi amb formació de microabscessos.

Quadre clínic. 

Entre 15 dies i 6 setmanes (interval, 3 a 50 dies) després de sofrir l'esgarrapada o punxada -és a dir, de sofrir la inoculació- apareixen, en el grup ganglionar corresponent a la zona cutània afectada (gairebé sempre epitroclear, axil·lar, femoral o cervical), adenopaties doloroses amb temperatura moderada, inflor i dolor local, com si es tractés d'una adenitis trivial.
Al cap de 3-10 dies de la inoculació s'adverteix, al lloc de la punxada, i en el 54-95 % dels casos, una pàpula, escara o furóncol indolent.
La mida de les adenopaties és d'1-8 cm de diàmetre.
Són de consistència tova i la palpació, de vegades, no és dolorosa.
L'ecografia les identifica molt bé i, a més, informa sobre l'evolució i la possibilitat de supuració.

La localització de les adenopaties, per ordre de freqüència, és la següent: aixella (65 %), cap i coll (25 %) i extremitats inferiors (19 %).
De vegades apareixen manifestacions eruptives de naturalesa probablement al·lèrgica, com exantemes escarlatiniformes o rubeoliformes.

En alguns casos infantils es desenvolupa meningoencefalitis aguda amb paraplegia, convulsions, somnolència i coma.
En altres casos excepcionals apareixen radiculitis, polineuritis o mielitis amb paraplegia.
La conjuntivitis granulomatosa unilocular amb adenopatia preauricular (síndrome oculoganglionar de Parinaud) pot ser expressió de la infecció conjuntival per l'agent d'aquesta malaltia.
En un terç dels pacients hi ha febre de 39-41 C, de 5-9 dies de durada, i, en el 16 %, esplenomegàlia.

Les adenopaties poden persistir mesos i fins i tot més d'un any.
De vegades són afectats, successivament, diversos territoris ganglionars.
S'ha demostrat l'aparició de recidives.
N'hi ha formes greus que obliguen a l'hospitalització i que cursen amb febre de 40 C o més i amb algunes de les manifestacions següents: decandiment, fatiga, miàlgies, artràlgia, artritis, erupcions cutànies (tals com pàpules, ampul·les) o eritema nodós, pèrdua de pes, esplenomegàlia, abscessos esplènics, neuroretinitis, pleuresia, masses mediastíniques, adenopaties grosses al cap del pàncrees i hepatitis granulomatosa.
En els pacients amb SIDA, la malaltia és encara més atípica i cursa amb lesions vasculars, semblants a hemangiomes, que es poden confondre amb el sarcoma de Kaposi.

Diagnòstic. 

a antecedent d'esparrapada de gat, amb constatació de la lesió primària o d'inoculació; 
b prova cutània positiva;
c altres resultats de laboratori negatius, com prova del PPD, serologies més comunes i cultius negatius (a part del bacil causant de la malaltia) per a altres microorganismes productors d'adenopaties, i 
d alteracions histopatològiques característiques de la malaltia en la biòpsia ganglionar
.

La prova cutània característica d'aquesta malaltia es realitza amb antigen del bacil responsable, obtingut a partir de pus dels bubons.
S'injecta 0,1 mL d'antigen per via subcutània.
La reacció positiva consisteix en l'aparició d'una pàpula o vesícula sobre base indurada de 5 mm de diàmetre o més.
La presència, o no, d'eritema és indiferent.

La prova es positivitza al cap de 48-72 h després de la inoculació, i pot persistir així uns dies.
La repetició continua essent positiva encara que ha gin passat anys des de la prova inicial.
Si s'esperen més de 4 setmanes des del començament de la malaltia, aquesta prova és positiva en el 98 % dels pacients.
En els familiars s'obté un 5 % de reaccions positives, i en els veterinaris, del 10 al 30 %, la qual cosa suggereix la possibilitat que la infecció sigui subclínica o que passi inadvertida.
A partir d'ara, l'aplicació de la prova d'immunofluorescència indirecta contra B. henselae facilitarà molt el diagnòstic.

Evolució. 
És sempre benigna, i l'adenopatia es resol habitualment al cap de 2-3 mesos.
Només algunes vegades evoluciona tòrpidament durant uns quants anys.

Tractament.
En general, la infecció és benigna i autolimitada.
El tractament antibiòtic només està indicat en les formes més greus o amb afecció sistèmica.
Es pot utilitzar doxiciclina, 100 mg/12 h , o eritromicina, 500 mg/4 h, durant 7-14 dies.
En el cas que algun gangli es caseïfiqui i amenaci de supurar -l'ecografia informa amb fidelitat sobre aquest punt-, s'ha de procedir al drenatge quirúrgic o a la punció aspiratòria.

Altres processos relacionats amb el gènere Bartonella (Rochalimaea) 

En l'actualitat, Bartonella henselae sembla clarament implicada en l'etiologia de la malaltia per esgarrapada de gat, per bé que un altre microorganisme, com Afipia felis , també hi podria estar implicat.
D'altra banda, tant B. quintana com B. henselae s'han descrit com a causants de bacterièmia, especialment en pacients immunodeprimits.
També semblen implicats en l'etiologia de la peliosi hepàtica i de l'angiomatosi bacil·lar, afecció cutània descrita en pacients immunodeprimits, i especialment en els infectats per l'HIV.
En aquests darrers, l'angiomatosi bacil·lar planteja problemes de diagnòstic diferencial amb el sarcoma de Kaposi, amb el qual presenta molts aspectes comuns.

Per tant, els últims 3 anys s'ha ampliat l'espectre de síndromes clíniques relacionades amb el gènere Rochalimaea , i, probablement, només som al començament d'una expansió molt més gran.

Ehrlichiosi 

L'ehrlichiosi és una malaltia produïda per microorganismes del gènere Ehrlichia .
La malaltia és causada a l'Orient per E. sennetsu , i s'hi manifesta com a síndrome mononucleòtica.
A Occident, l'ehrlichiosi és produïda probablement per E. chaffeensis , i cursa com a malaltia sistèmica, semblant en alguns aspectes a la febre Q, amb afectació de les cèl·lules hematopoètiques.

Etiologia. 

El gènere Ehrlichia , pertanyent a la família Rickettsiaceae , es manté en la naturalesa a través d'un cicle en el qual s'impliquen mamífers que actuen com a reserva i insectes vectors.
Com que és un bacteri de creixement intracel·lular obligat, Ehrlichia spp requereix unes condicions de creixement molt específiques.

Són bacteris intracel·lulars obligats, petits, de 0,5 xxx , que formen agregats o cossos d'inclusió, anomenats mòrules, dins cèl·lules hematopoètiques.

Els estudis filogenètics mitjançant anàlisi de l'RNA 16 S ribosòmic demostren una relació estreta entre Ehrlichia i alguns membres dels gèneres Rickettsia i Rochalimaea .
La comparació de les seqüències va mostrar que E. chaffeensis s'acosta més a E. canis (98,2 % de relació de les seqüències de l'rDNA 16S) que a altres Ehrlichia spp .

Anatomia patològica i patogènia. 

E. sennetsu es localitza amb preferència als ganglis limfàtics i causa adenomegàlia, mentre que els components de la medul·la òssia són la diana principal de la infecció per E. chaffeensis .
Aquest fet condiciona que una pancitopènia transitòria caracteritzi, des del punt de vista de laboratori, l'ehrlichiosi occidental.
Els cossos d'inclusió en les cèl·lules hematopoètiques fan uns 2-5 xxx i es componen de cossos elementals que mesuren entre xxx .

Els casos d'infecció mortal van demostrar que la infecció és sistèmica i inclou infiltració inflamatòria perivascular de tipus limfohistiocític en múltiples teixits, lesions focals de necrosi i hiperplàsia reticuloendotelial.
Encara que algunes dades clíniques suggereixen vasculitis, i a pesar de la infiltració perivascular limfohistiocítica, hi ha poques proves que la lesió vascular sigui el fenomen patogènic principal.

Epidemiologia.
La infecció per E. sennetsu es va diagnosticar al Japó i en altres àrees del sud-est asiàtic, com Malàisia.

La majoria dels pacients amb ehrlichiosi es diagnostiquen en l'actualitat als E.U.A. 
És molt probable que la distribució geogràfica de la malaltia sigui més àmplia.

Un percentatge elevat dels pacients, tant nens com adults, refereix exposició a paparres i viure en àrees rurals.
La infecció s'adquireix predominantment entre els mesos de maig i juny.
El temps mitjà d'incubació des de la picada de la paparra i l'exposició a aquesta és de 7 dies (interval 1 a 21 dies).

Es desconeix quin tipus de paparra estaria implicada en la transmissió d' E. chaffeensis , per bé que a Dermacentor variabilis es van detectar 389 parells de bases d'oligonucleòtids característiques del DNA d' E. chaffeensis .

La malaltia es pot produir en brotades epidèmiques.

Quadre clínic. 

L'espectre clínic complet de la infecció oscil·la entre la infecció subclínica i la malaltia greu multisistèmica.

E. sennetsu va produir, en el pacient del qual va ser aïllat, un quadre similar a la mononucleosi infecciosa.
La malaltia es manifesta amb febre, limfadenopaties retroauriculars i cervicals posteriors, leucopènia i limfocitosi (acompanyada de cèl·lules atípiques) i elevació dels enzims hepàtics.

La infecció asimptomàtica per E. chaffeensis es demostra en individus exposats a paparres.
Les dades clíniques i de laboratori suggereixen malaltia sistèmica aguda, amb afectació cutània i del tracte digestiu freqüent i que interessa, de vegades, l'aparell respiratori i el sistema nerviós.
No es coneix l'evolució crònica de la malaltia.

Les dades clíniques van ser, per ordre de freqüència, febre (97 % dels casos), cefalea, calfreds, malestar, miàlgies, nàusees, anorèxia, vòmits, diarrea, dolor abdominal, erupció cutània, tos, dispnea, limfadenopatia i confusió (24 % dels pacients).

La majoria dels casos es van presentar com una malaltia febril semblant a la febre Q o a malalties exantemàtiques produïdes per rickèttsies, encara que només una tercera part tenia erupció cutània; aquesta és maculosa, escarlatiniforme i, fins i tot, petequial.
A diferència dels adults, tots els nens van presentar erupció cutània.

Es va detectar leucopènia en el 67 % dels casos, i trombocitopènia en el 58 %.
Els enzims hepàtics estan elevats en més del 75 % dels pacients.
En el 25-40 % dels malalts hi ha dades d'insuficiència renal.

S'ha de tenir en compte l'expressió greu multisistèmica.
En una sèrie de 40 pacients, el 85 % va ser hospitalitzat i molts van sofrir complicacions serioses, que van incloure insuficiència respiratòria aguda (7 dels 40 pacients), encefalopatia (6 dels 40 malalts), fracàs renal agut (en 4 pacients) i dues morts possiblement relacionades amb la malaltia.
Es va observar infiltrat pulmonar en 14 pacients i pleocitosi de l'LCR -ja assenyalada per altres autors- en 10 pacients.

Diagnòstic.
Les dades que suggereixen el diagnòstic són la combinació de febre, leucopènia (especialment limfopènia), trombocitopènia i elevació dels enzims hepàtics.

El diagnòstic d'infecció per E. chaffeensis es pot basar en l'examen directe microscòpic de sang perifèrica (o LCR) a la recerca d'inclusions (rendibilitat escassa), el cultiu de sang (només disponible en laboratoris de cultius cel·lulars específics), la detecció de seqüències genètiques pròpies de l'espècie (en fase d'investigació) i la detecció d'anticossos específics (mètode de preferència clínica).

Com en altres infeccions per Rickettsia , la prova de laboratori d'elecció per a demostrar la resposta d'anticossos és la immunofluorescència indirecta en el sèrum en fase aguda i en fase de convalescència, a les 24 setmanes.

Diagnòstic diferencial 

El diagnòstic diferencial inclou les malalties febrils adquirides per picada de paparra, la febre Q, la febre tifoide, la mononucleosi infecciosa i la leptospirosi.

Tractament i evolució. 

La concentració bactericida mínima (CBM) davant E. chaffeensis és inferior a 0,5 xxx per a doxiciclina, i a 0,125 xxx per a rifampicina.
S'accepta que el tractament de l'ehrlichiosi per als adults es basa en l'administració de doxiciclina (100 mg/12 h ) o tetraciclines (25 mg/kg/dia.
Una alternativa terapèutica, d'interès per als nens, és el cloramfenicol, tot i que se n'han referit fracassos terapèutics.
El paper de la rifampicina encara s'hi ha de valorar.

La defervescència apareix a les 48-72 h després d'iniciar el tractament. 
És probable que la prolongació del temps abans d'iniciar la teràpia contribueixi a la morbiditat de la malaltia.
Els pacients ingressats (50-85 % dels malalts) van estar hospitalitzats una mitjana de 7 dies, i el temps mitjà transcorregut fins que van tornar a l'activitat normal va ser de 38 dies.

MALALTIES PRODUÏDES PER MYCOPLASMA I CHLAMYDIA

Infeccions per Mycoplasma 

Dins la família Mycoplasmataceae es distingeixen dos gèneres, Mycoplasma i Ureaplasma .
El primer d'aquests inclou diverses espècies patògenes per a l'home, la més important de les quals és M. pneumoniae , que produeix amb freqüència el quadre de pneumònia atípica primària. M. orale 2 i M. hominis s'aïllen de les vies genitals, però, mentre que el primer és sempre sapròfit, el segon pot causar uretritis, annexitis, pelviperitonitis i infeccions puerperals.
El gènere Ureaplasma posseeix una sola espècie humana, U . urealyticum , que és un dels agents responsables de la sindrome de la uretritis inespecífica .

Mycoplasmataceae són els microorganismes vius lliures més petits que es coneixen.
En l'actualitat són considerats molt semblants als bacteris, perquè són extracel·lulars, posseeixen DNA, RNA i energia metabòlica, es divideixen per fisió binària i són sensibles a diversos antibiòtics, com la tetraciclina i l'eritromicina.

Tanmateix, a diferència d'aquells, estan mancats de pares cel·lular, cosa que n'explica la plasticitat (d'aqui el nom de plasma ) i la resistència a la penicil·lina.
El DNA de Mycoplasma és diferent tant del dels virus com del dels bacteris i de qualsevol altre organisme.
Creixen encastats en els medis sòlids, on originen colònies d'aspecte caracteristic en "ou ferrat", de 100-300 mm de diàmetre.
Són aerobis i anaerobis facultatius.
Les soques T (de tiny , minúscul, en anglès) produeixen colònies molt més petites (10-25 mm de diàmetre).

Infeccions per Mycoplasma pneumoniae 

M. pneumoniae és un microorganisme patogen de l'ésser humà que origina, sobretot, infeccions agudes de les vies respiratòries, entre les quals destaca la sindrome de la pneumònia atipica primària.

Etiologia. 

M. pneumoniae posseeix totes les propietats de Mycoplasmataceae , però, a més, creix amb la mateixa facilitat en aerobiosi que en anaerobiosi. 
És de morfologia filamentosa (200 nm x 10 nm) i una mica mòbil.
El microscopi electrònic mostra, en un dels extrems, un corpuscle fosc, mitjançant el qual s'adhereix a les cèl·lules epitelials de la mucosa respiratòria.
En agar creix formant colònies homogènies, d'aspecte granular molt diferent de l'aspecte amb forma d'"ou ferrat" d'altres micoplasmes.
Els medis bifàsics (sòlid i líquid) són molt útils.
El creixement del microorganisme és molt lent, de manera que triga un minim de 5 dies, i sovint cal esperar-ne entre 14 i 21.
Per aïllar M. pneumoniae es pot utilitzar un medi de cultiu selectiu que conté penicil·lina, acetat de tal·li , blau de metilè, glucosa i un indicador de pH.
La penicil·lina inhibeix el creixement dels bacteris -però no dels micoplasmes, que estan mancats de pares cel·lular-; l'acetat de tal·li, el dels fongs, i el blau de metilè, el d'altres espècies humanes de Mycoplasma .

Com que M. pneumoniae fermenta la glucosa, l'indicador detecta el canvi del pH.
Els antigens de membrana d'aquest microorganisme són glicosfingolípids associats a proteïnes, molt semblants als de l'estreptococ MG, antigen I dels eritròcits humans i altres de diversos teixits.
Això explica l'aparició esporàdica en les infeccions per M. pneumoniae de titols elevats d'anticossos contra l'estreptococ MG, anticossos anti-I, que es comporten com criohemaglutinines i són capaços, excepcionalment, d'originar hemòlisi, i autoanticossos contra el cervell, el pulmó, el múscul llis i els limfòcits.
A més, posseeixen un fosfolipid capaç de fixar el complement en la reacció de Wassermann.

Epidemiologia. 

Les infeccions per M. pneumoniae apareixen arreu del món, però predominen en els climes temperats.
Es presenten en totes les èpoques de l'any, encara que potser més a l'estiu i a la tardor.
Aquesta distribució estacional contrasta amb la d'altres causes de pneumònia atipica primària, com virus de la grip i adenovirus, que predominen a l'hivern i a la primavera.

Segons sembla, cada 4-6 anys se'n produeixen periodes epidèmics molt prolongats (fins a 2 anys), d'instauració lenta i expansió moderada, en els quals la freqüència de la infecció és 3-5 vegades més gran que en els periodes interepidèmics.
Pel que fa a l' edat , la població més predisposada és la formada per nens i adolescents de 5 a 15 anys, encara que tampoc no és rara en adults de menys de 50 anys.
Sembla més greu en aquests que no en els nens.
La transmissió, que es produeix per via aèria, exigeix contacte estret i prolongat.
Per això afecta sobretot els companys de classe que, a més, comparteixen els jocs.
La infecció sol penetrar a l'àmbit familiar a través d'un nen, però després pot arribar a afectar tots els membres no immunes de la familia.
Com que el periode d'incubació de la malaltia és de 2 a 3 setmanes, a diferència de les infeccions viriques, els familiars que se n'encomanen no sofreixen la infecció alhora, sinó successivament.
D'aquesta manera, poden passar mesos fins que la familia no es deslliura de la infecció.
A més, la transmissió és possible no només a partir de malalts, sinó també de convalescents, que durant algunes setmanes actuen com a portadors, fins i tot si han rebut el tractament antibiòtic correcte.

Patogènia i anatomiia patològica. 

M. pneumoniae arriba a les vies respiratòries per transmissió aèria i, un cop allà, s'adhereix a les cèl·lules mucoses per mitjà de l'estructura esmentaca, electrònicament densa, que posseeix en un extrem, i es disposa en direcció paral·lela als cilis.
Aquesta estructura és una proteïna de 190.000 dàltons de pes molecular (P1), que s'uneix al receptor cel·lular.

Aquest correspon a una glicoproteïna que conté àcid neuraminic.
Durant la infecció, el microorganisme es menté sempre a l'exterior de les cèl·lules, sense penetrar-hi.
Les lesions citopàtiques cel·lulars, així com la paràlisi ciliar que s' observa, semblen dependre de l'alliberament micoplàsmic de factors tòxics, en especial peròxid d'hidrogen i anió superòxid.

D'altra banda, alguna de les manifestacions de la infecció podria ser de naturalesa immunitària i estar en relació amb reaccions antigen-anticòs, ja que, encara que no s'hi hagin detectat antigens, si que s'hi han detectat immunocomplexos circulants.
Aquest seria el cas, fonamentalment, de les manifestacions extrarespiratories, com les de l'SNC, miocardi, pericardi, vasos, pell i articulacions.

La guarició resulta de l'acumulació local d'anticossos IgG i IgA, que opsonitzen els micoplasmes i en permeten la fagocitosi pels leucocits polimorfonuclears, o els lisen amb l'ajuda del complement.
Apareixen anticossos circulants sèrics, responsables de la immunitat.
La durada no ha estat precisada, però la possibilitat de reinfeccions suggereix que no és gaire prolongada.

L'anatomia patològica dels pocs casos letals mostra infiltrats pulmonars, pneumonia intersticial, bronquitis i bronquiolitis.

Quadre clínic. 

Les sindromes cliniques per infecció per Mycoplasma són les següents:

Pneumònia 

Després d'un periode d'incubació de 15-25 dies, la malaltia comença paulatinament amb febre, abaltiment i cefalea.
La febre, que és continua, sense calfreds i d'uns 38 C, no sol excedir els 39 C. La cefalea adquireix importància per la seva intensitat en les tres quartes parts dels casos.

Tanmateix, el simptoma més constant n'és la tos, que sol aparèixer al cap de 2 o 3 dies després de començar la clínica; és molt seca i va acompanyada, com a màxim, d'expectoració d'algun esput mucós, de vegades tenyit de sang.
La tos sol aparèixer amb retard, per bé que rarament es presenta com a primera manifestació, i en aquest cas normalment és paroxismal.
En qualsevol cas, la tos és tan important que si no es presenta no es pot mantenir el diagnòstic.
A diferència de la pneumonia pneumococcica, no hi ha dolor en punta de costat, encara que pot aparèixer adoloriment toràcic, difós o esternal, motivat pels cops de tos seca.
A més d'aquestes manifestacions, de vegades hi ha dolor faringi i/o ronquera (50 % dels casos), obstrucció nasal (25 %), otàlgia, de vegades molt molesta -que és un simptoma útil per a sospitar el diagnòstic-, en un terç dels pacients, i diarrea (15 %) durant la primera setmana de la malaltia.

L' exploració general de l'aparell respiratori pot revelar rinitis, faringitis eritematosa, acompanyada de vegades d'adenopaties cervicals anteriors, doloroses si es pressionen, i miringitis.
Aquesta última dada mereix atenció especial, perquè és gairebé especifica de l'afecció.
La majoria de vegades s'adverteix només envermelliment timpànic, però en el 15 % dels pacients es comprova miringitis clara, que de vegades cursa amb flictenes i empolles, ocasionalment hemorràgiques.

La semiologia toràcica sol ser poc expressiva o fins i tot nul·la:
generalment només s'hi adverteixen roces i sibilàncies i/o algunes raneres humides, però no ranera amb crepitació ni, habitualment, signes de consolidació, cosa que contrasta amb la imatge radiològica ostensible (dissociació clinicoradiològica).

La malaltia pot cursar, a més, amb artràlgies, miàlgies, nàusees i vomits.
Encara que és poc freqüent (17 % dels casos), s'hi pot advertir exantema maculopapulós, i només rarament vesicular.

Taula 1752

Complicacions de la pneumònia per Mycoplasma pneumoniae 

Radiològicament s'hi observa infiltrat heterogeni i poc dens, amb aspecte de vidre desenllustrat, que sol ser situat prop de l'hil, sobretot als lòbuls inferiors.
En el 50 % dels casos, l'infiltrat afecta diversos lòbuls, i gairebé sempre és bilateral.
En el 25 % dels casos es comproven embassaments pleurals petits, sense expressió clínica.

Pel que fa a les dades de laboratori, la xifra de leucòcits pot ser normal o elevada (10.000-15.000 /mL ), però no és habitual que superi els 15.000 /mL .
Hi ha neutrofília sense desviació a l`esquerra, i la VSG està força accelerada.
L'examen dels esputs mostra la flora respiratòria habitual, i l'hemocultiu és negatiu.

Hi ha algunes reaccions inespecifiques que ajuden a sospitar el diagnòstic.
Entre elles es troben:

1 Criohemaglutinines , que són anticossos IgM dirigits contra l'antigen eritrocitic I, que s'observen en el 50 % dels casos.
Aquest percentatge s'eleva en els pacients greus.
Desenvolupen la seva activitat a 4 C, però amb titols elevats (1/500) poden actuar a les temperaturas fisiològiques de l'organisme humà de 35-37 C, i causen hemòlisi.
En aqueste casos, la prova de Coombs és positiva.
Apareixen al final de la primera setmana de la malaltia o al començament de la segona; tanmateix. s'han descrit també positivitats en la psitacosi, la qual cosa els lleva valor diagnòstic.

2 Anticossos contra lestreptococ MG , que es troben en el 30% dels casos i predominen en pacients greus amb criohemaglutinines positives.

3 Serologia sifilítica falsament positiva.

4 Anticossos antinuclears , en molt pocs pacients.


Sol ser una malaltia benigna, que els pacients toleren bé.
Sense tractament, la febre dura des d'uns dies fins a 2 setmanes: la tos i el cruiximent, en canvi, es poden prolongar fins a 6 setmanes.
La durada dels signes radiologics sol ser de 24 setmanes.

Se n'han comunicat multitud de complicacions, algunes de greus, que es resumeixen a la taula 1752.
Tanmateix, són poc freqüents, llevat d'algunes, i no sempre són atribuïbles amb seguretat a M. pneumoniae .
Entre les complicacions pulmonars destaca l'extensió de l'infiltrat a diversos lòbuls, on determinen insuficiència respiratoria, cosa que és més freqüent en els pacients amb anèmia de cèl·lules falciformes i en nens de poca edat.
Molts d'ells sofreixen destret respiratori greu que obliga a la intubació i a la respiració assistida.
En els pacients afectats d'anèmia de cèl·lules falciformes, la pneumònia per M. pneumoniae va acompanyada normalment de gangrena digital.
La recidiva té lloc en el 10 % dels casos, en general al cap de 2 o 3 setmanes després que guareixi el primer episodi.
En els nens molt petits, que fins fa poc es creia que no eren gaire susceptibles de patir la malaltia, se n'han descrit casos molt greus que cursen amb destret respiratori.

Entre les complicacions extrapulmonars s' ha de destacar la possibilitat d'hemòlisi intravascular important en pacients amb titols de crioaglutinines superiors a 1/500 (ja que aleshores actuen a la temperatura de l'organisme) i l`eritema exsudatiu multiforme o sindrome de Stevens-Johnson i fenomen de Raynaud.

En la fase aguda de la malaltia, el diagnòstic és de presumpció, perquè només recolza en la clínica.
Després d'excloure les pneumònies bacterianas (per la clínica, leucocitos) de més de 15.000 /mL amb desviació a l'esquerra i predomini d'un tipus de gènmens a l'esput), s'arriba al diagnòstic sindròmic probable de pneumònia atípica, les etiologies més habituals de la qual són, a més d' M. pneumoniae , la febre Q, la psitacosi, la grip i els adenovirus.

L'anamnesi sol permetre excloure la febre Q (relació amb bestiar) i la psitacosi (contacte amb ocells).
El coneixement que la pneumònia gripal apareix només en èpoques epidèmiques i la produïda per adenovirus a l'hivern i a la tardor, també constitueix una ajuda.
Aixi mateix, cal establir el diagnòstic diferencial amb la malaltia dels legionaris i amb Chlamydia pneumoniae .
El diagnòstic exacte de laboratori és tardà.
En efecte, els cultius d'esput o de l'extensió faringia en medi bifàsic o en agar triguen a créixer un mínim de 5 dies, i de vegades 12-21, i el canvi de color observable en el primer medi (vegeu Etiologia) no apareix fins a 1 o 2 dies després del creixement de les colònies.
Amb tot, pot ser positiu fins i tot després del tractament antibiòtic adequat.
La demostració de l'elevació dels anticossos especifica per mitjà de diverges proves serològiques, com la fixació del complement , que és la més utilitzada i que és positiva en el 80 % dels casos, és igualment tardana, ja que s'ha de comparar el sèrum obtingut en la fase aguda amb el de la convalescència.

Titols d'aquest darrer periode d'l /64 o més es consideren diagnòstics, encara que no es disposi de quantificació en el sèrum de la fase aguda.

La presència de criohemaglutinines a titols elevats és una dada inespecifica de la malaltia, però molt caracteristica quan el titol és igual o superior a 1/128.
Aquest es positivitza aproximadament en el 50 % dels casos al final de la primera setmana o al començament de la segona.

Recentment s' ha introduït una prova molt senzilla que permet de detectar titols superiors a 1/64.

Consisteix a submergir en gel, durant 2 min, 1 mL de sang del pacient amb anticoagulant.
L'observació amb el microscopi, i de vegades a simple vista, permet de comprovar-ne l'aglutinació diagnòstica, que desapareix quan es torna a escalfar la sang a 37 C.

Traqueobronquitis 

Sol formar part de la pneumònia per M. pneumoniae , però es pot presentar aïllada.
En aquest cas, el quadre clínic és idèntic al de la pneumònia, però més lleu, i amb la diferència que en la radiografia no apareixen infiltrats.

Faringitis 

També la faringitis pot aparèixer aïllada, és a dir, com a manifestació única o destacada de la infecció per M. pneumoniae .
Hi ha febre, mal de coll espontani, o en empassar, i envermelliment faringi amb adenopaties cervicals anteriors sensibles, que de vegades en constitueixen el signe més ostensible.

Miringitis 

La miringitis ampul·lar o vesiculosa acompanya normalment la pneumònia per M. pneumoniae , però pot aparèixer aïllada, i produir otàlgia, de vegades intensa.
S'ha descrit també otitis mitjana causada per aquest microorganisme.

Altres manifestacions 

Se n'han comunicat nombroses manifestacions.
Totes les complicacions de la pneumonia per M. pneumoniae referides a la taula 1752 es poden presentar com a manifestacions aïllades, és a dir, sense anar acompanyades d'afectació pulmonar.
a M. pneumoniae seria responsable del 6-8 % de les meningitis asèptiques amb quadre indiferenciable de les meningitis viriques;
b s'han comunicat algunes observacions de miocarditis i pericarditis micoplàsmiques de bon pronòstic, i
c l'eritema exsudatiu multiforme o sindrome de Stevens-Johnson també pot tenir origen micoplàsmic
.

Tractament i prevenció. 

Segons estudis controlats han demostrat, tant les tetraciclines com l'eritromicina són eficaces en les infeccions per Mycoplasma , perquè escurcen el curs clínic i l'evolució de les imatges radiogràfiques.

Tot i que l'eritromicina hi és més eficaç in vitro , els resultats a què s'arriba en la pràctica amb tots dos fàrmacs són idèntics.
Si el pacient és un nen o es planteja el diagnòstic diferencial, sobretot amb la malaltia del legionari, s'ha de preferir l'eritromicina, que, a diferència de les tetraciclines, no tenyeix les dents i és eficaç en aquesta malaltia.
Contràriament, si el pacient és un adult o el dubte diagnòstic s'estableix amb la psitacosi o la febre Q, és preferible utilitzar tetraciclines.
La dosificació d'aquests antibiòtics és la següent: eritromicina, 0,5 g/8 h , i doxiciclina, 100 mg/ 12 h , totes dues per via oral.
La durada del tractament hauria de ser, com a mínim, de 2 setmanes, i, per a més seguretat, de tres.
Malgrat això, l'aplicació de pautes més breus (d'una setmana) és actuaiment en fase d'estudi, tot i que ja se n'han comunicat bons resultats.

En la miringitis ampul·lar, el tractament és idèntic.
En la faringitis i la traqueobronquitis, en canvi, aquesta terapèutica no es considera indicada, a causa que aquestes afeccions depenen amb més freqüència d'altres etiologies (estreptocòccica, vírica).
La terapèutica antibiòtica de les manifestacions extrarespiratòries no és indicada, perquè és completament inoperant.

Pel que fa a la prevenció , tot i que s'han desenvolupat vacunes inactivades o de micoplasmes atenuats que han proporcionat resultats parcials en estudis experimentals, cap d'elles no s'ha introduït en la pràctica.
Tampoc no ha aconseguit d'imposar-se la quimioprofilaxi, amb oxitetraciclina durant 10 dies, dels membres de les families en les quals hi ha un cas de pneumònia atipica, encara que els resultats referits siguin bons.

En l'actualitat, l'única recomanació consisteix a aïllar els pacients a casa seva, de la millor manera possible, per tal d'evitar la difusió intrafamiliar de la malaltia.

Infeccions per Ureaplasma urealyticum i Mycoplasma hominis U. urealyticum i M. hominis reben conjuntament la denominació de micoplasmes genitals per la gran freqüència amb què hom els troba en aquestes vies, on solen viure com a sapròfits.
De vegades causen infeccions (uretritis, annexitis i infeccions puerperals) de transmissió sexual.

Etiologia. 

U. urealyticum i M. hominis són espècies dels gèneres Ureaplasma i Mycoplasma , respectivament, i pertanyen a la familia Mycoplasmataceae (taula 1753).
Hi ha, com a mínim, 14 serotips d' U. urealyticum i 7 d' M. hominis .

Epidemiologia. 

Tots dos es troben molt estesos per les vies urogenitals de persones, simptomàtiques o no; M. hominis , a més, es troba a l'orofaringe.
La distribució per edats és la següent: la freqüència és alta en els nounats, que probablement els adquireixen de la mare durant el part, baixa des del primer any de vida fins als 14 anys, i després torna a augmentar en la pubertat.
En l'edat adulta, la freqüència té relació amb l'activitat sexual i, sobretot, amb la promiscuïtat.

Patogènia. 

Des de les vies genitourinàries baixes, on aqueste microorganismes viuen íntimament adherits a les cèl·lules mucoses, poden envair les vies artes aprofitant el traumatisme del part.
Durant el part, o per manipulacions urologiques, són capaços, a més, d'arribar al torrent circulatori. 
És possible que U. urealyticum actuï mitiançant l'alliberament d'amoni a partir de l'amoniac, el qual origina alteracions citopàtiques reproduibles experimentalment.

Taula 1153

Classificació de les diverses espècies de Mycoplasma 

Quadre clínic. 

A continuació se'n descriuen les síndromes clíniques més freqüents.

Uretritis inespecífica o no gonocòccica 

U. urealyticum produeix uretritis menys aguda que la gonocòccica, que cursa amb disúria, pol·laciúria i micció imperiosa.
A més, es pot eliminar per la uretra un exsudat mucós, transparent o blanquinós, però no purulent.
Aquesta uretritis inespecifica, que és en l'actualitat tan freqüent com la gonocòccica, pot ser originada també per Chlamydia trachomatis .
Per al diagnòstic cal que la tinció de Gram i el cultiu demostrin l'absència de Neisseria gonorrhoeae i d'altres gèrmens.
En el sexe masculi s'ha de comprovar, a més, que no hi ha prostatitis.
El cultiu i la identificació definitiva d' U. urealyticum exigeixen la utilització dels medis descrita abans, que només són a l'abast d'alguns centres.
El diagnostic diferencial s'ha d'establir amb la uretritis per clamidies.
En l'actualitat, la que s'anomena uretritis postgonocòccica , és a dir, la persistència de molèsties urinàries i/o "gota matutina", amb tinció de Gram i cultiu negatiu per a N. gonorrhoeae , s'atribueix a C. trachomatis o als micoplasmes genitals, per la qual cosa s' ha d'efectuar un tractament amb tetraciclines, que amb freqüència és eficaç.

El possible paper d' M. hominis com a agent responsable de la uretritis no ha estat ben demostrat, i encara menys el d' M. genitalium .

Pelviperitonitis o malaltia inflamatòria pelviana 

M. hominis i, menys sovint, U. urealyticum poden produir pelviperitonitis amb febre, dolor abdominal baix espontani o originat per la palpació dels annexos i mobilització del coll uterí.
Aquests microorganismes s'han aïllat, així mateix, en abscessos tuboovàrics i pelvians. 
És probable que, a més, M. hominis causi endometritis, artritis i infecció de la ferida quirúrgica.

Infeccions de l'embaràs i del part 

Sembla ser que tant M. hominis com U. urealyticum poden produir aquestes infeccions, sobretot el primer. U. urealyticum seria responsable d'alguns avortaments espontanis.
Tots dos microorganismes podrien produir, a més, un quadre de febre puerperal aïllada i autolimitada, d'1 o 2 dies de durada, que de vegades cursa amb hemocultiu positiu per a M. hominis , i molt més rarament per a U. urealyticum .
Aquest darrer també ha estat incriminat, sense proves convincente, com a causa d'infertilitat i prematuritat.

Pielonefritis 

M. hominis ha estat aïllat, de vegades en cultiu pur, de les vies urinàries altes d'un percentatge petit de pacients amb pielonefritis aguda.
A més, tant en el sèrum com en l'orina d 'alguns d'ells, s' han identificat anticossos contra M. hominis per hemoaglutinació directa.

Per això, se suposa que M. hominis és capaç de produir alguns casos de pielonefritis aguda.

Tractament de les infeccions per U. urealyticum i M. hominis . 

La tetraciclina en constitueix el millor tractament.

Recentment s'ha descrit que l'espectinomicina també és efica; contra tots dos, pero encara es requereix més experiència.
La clindamicina és activa sobre M. hominis , i l'eritromicina sobre U. urealyticum , per la qual cosa es poden considerar fàrmacs de segona opció.

La uretritis inespecifica es tracta amb 100 mg/12 h de doxiciclina per via oral durant 14 dies.
Per a evitar reinfeccions s'ha de tractar també la persona amb qui el pacient mantingui relacions sexuals.

En les soques d' U. urealyticum resi tents a la tetraciclina, descrites recentment, s'han d'administrar 0,5 g/6 h d'eritromicina per via oral, també durant 14 dies.

En la pelviperitonitis pot ser difícil establir un diagnostic etiològic i exclusiu amb certesa de les responsabilitats del gonococ.
Tanmateix, la terapèutica amb tetraciclines, adminitrada tal com s'ha dit, sol ser eficaç en qualsevol cas.
Per últim, les infeccions puerperals micoplàsmiques es revelen espontàniament sense necessitat de recórrer als antibiotics.

MICOSIS.

MALALTIES PRODUÏDES PER FONGS 

Micosis oportunistes 

Aspergil·losi 

El terme aspergil·losi s'aplica de manera genèrica a totes les malalties de naturalesa no tòxica causades per membres del gènere Aspergillus .
Aquests fongs afecten preferentment l'aparell respiratori, en el qual poden desencadenar una reacció al·lèrgica, colonitzar una cavitat preformada o envair el parènquima pulmonar.

Etiologia. 

Es coneixen unes 600 espècies d' Aspergillus , de les quals només una desena produeixen infecció en l'home.
A. fumigatus és responsable del 90 % d'aquestes infeccions. A. niger s'aïlla amb freqüència en otomicosis i en aspergil·lomes. A. flavus s'observa en formes invasives del pacient immunodeprimit i en la sinusitis.
De vegades són causants de malaltia, A. clavatus , A. nidulans i A. oryzoe . 
Aspergillus és un fong termòfil, capaç de créixer a temperaturas superiors a 50 °C, la qual cosa en fa possible el desenvolupament en restes orgàniques (fems, vegetació morsa) escalfadas per reaccions de fermentació bacteriana.
Les hifes presenten septes i dicotomització en angle de 45°.

Patogènia i anatomia patològica. 

Aspergillus spp són fongs ubics les espores dels quals, molt nombroses, es propaguen àmpliament, de manera que la seva inhalació és un fet habitual.
De vegades es produeix implantació directa en la pell, la còrnia, l'orella o en una vàlvula protètica.
Tant els macròfags alveolars com els neutròfils fan un paper decisiu en la resistència natural davant la infecció per Aspergillus .
Els macròfags normals ingereixen i maten les espores, mentre que els neutròfils impedeixen el creixement i la disseminació de les hifes i lesionen els micelis.
Per això, la invasió tissular per Aspergillus s'observa quasi exclusivament en pacients immunodeprimits, especialment els que pateixen neutropènia prolongada i defectes de la funció microbicida dels neutròfils (malaltia granulomatosa crònica) o dels macròfags (trasplantament renal, sobretot durant els episodis de rebuig, tractament amb dosis elevades de glucocorticoides).

En pacients atòpics i en cas d'exposició massiva (com s'esdevé en treballadors del malt), la inhalació d'espores pot donar lloc a diverges manifestacions d'hipersensibilitat, mediades per reaccions de tipus I i III.
Els malalts amb cavitacions pulmonars, bé per quiste broncogènics, bé per cavernes tuberculoses o bronquièctasis, poden patir-ne la colonització per Aspergillus , el qual, en créixer, forma, juntament amb fibrina, moc i restes cel·lulars, una massa anomenada aspergil·loma o pilota de fongs.
La paret de la cavitat és rarament envaïda.
Es pot esdevenir una colonització semblant en la cavitat pleural de pacients amb empiema i fístula broncopleural.

La invasió tissular per Aspergillus en l'hoste normal ocasiona la formació de granulomes, però, en el pacient immunodeprimit, la infecció sol causar necrosi sense granulomes.
En aqueste malalts, el microorganisme mostra una tendència acusada a la invasió dels vasos sanguinis, que determina trombosi, infarts sovint hemorràgics i embòlies sèptiques en diversos òrgans.

Quadre clínic. 

D'acord amb els mecanismes patogènics referits, cal distingir tres formes clíniques diferents d'aspergil·losi:

Formes al·lèrgiques 

Alguns pacients atòpics pateixen accessos d'asma després de la inhalació d'espores.
Es tracta d'una reacció d'hipersensibilitat de tipus I mediada per IgE.
En el 10 % aproximadament dels individus asmàtics o afectats de mucoviscidosi, la colonització i el tractament d' A. fumigatus en l'arbre bronquial determinen una malaltia més greu anomenada aspergil·losi broncopulmonar al·lèrgica .
Aquesta entitat es caracteritza per la presència d'asma greu, infiltrats pulmonars recurrents, bronquièctasis centrals, eosinofília en la sang i l'esput, reactivitat cutània (de tipus 1) als antígens d' Aspergillus i nivells sèrics elevats d'IgE i IgG (precipitines) especifiques contra el fong.

En pacients no atòpics, la inhalació massiva d'aspergil·les pot originar, unes hores després de l'exposició, una alveolitis al·lèrgica extrinseca mediada per una reacció de tipus III, i probablement IV caracteritzada per dispnea, tos seca, febre, miàlgies, ranera i leucocitosi.

Aspergil·loma i colonització extrapulmonar 

Aspergillus pot colonitzar i créixer durant anys en cavitats pulmonars obertes, com també en la cavitat nasal, els sins paranasals i els conductes auditius externa.
Amb menor freqüència afecta l'ull (queratitis), la pell, les tingles i l'esòfag.

L'aspergil·loma pot localitzar-se en una cavitat pulmonar de qualsevol etiologia; la localització freqüent en els lòbuls superiors probablement reflecteix el mejor predomini de lesions tuberculoses i d'altres tipus de cavitats en aquestes àrees.
La radiografia de torax mostra una imatge de massa arrodonida i densa situada a l'interior de la cavitat.
El 60 % dels pacients amb aspergil·loma pateix hemoptisi, de vegades greu; la resta roman asimptomàtica.
Aproximadament el 10 % dels aspergil·lomes desapareixen de manera espontània.
Per bé que la coexistència de tuberculosi (TBC) activa i aspergil·loma és molt rara, el risc d'hemorràgia massiva en aquesta circumstància és elevat i s'associa amb una mortalitat superior al 25 %.
Quan Aspergillus colonitza els sins paranasals, pot créixer i formar una pilota de fongs, sense invasió de la mucosa, o bé originar una inflamació granulomatosa cronica, amb invasió progressiva i indolent d'estructures veïnes (cavitat orbitària i SNC).
L'aspergil·loma sinusal és endèmic al Sudan i l'espècie responsable hi sol ser A. flavus .

Aspergil·losi invasiva 

Com en altres tipus d'aspergil·losi, la majoria de les formes invasives s'esdevenen després de la inhalació de les espores, per la qual cosa el pulmó i els sins paranasals solen ser les àrees primàriament afectadas.

L'aspergil·losi pulmonar invasiva sol manifestar-se de manera aguda (dies o poques setmanes) amb febre i aparició d'un nou infiltrat pulmonar que no respon als antibiotics.
De vegades la imatge radiològica s'endarrereix alguns dies respecte de l'inici de la febre, i és freqent que al començament tingui l'aspecte d'una o diverges àrees nodulars.
En un terç aproximadament dels pacients, l'aspergil·losi pulmonar invasiva es presenta com un infart pulmonar amb febre, dolor de punta de costat, dispnea i hemoptisi.
En aqueste casos, la imatge radiologica pot tenir la forma triangular típica.
Quan els factors que hi predisposen no es corregeixen i la infecció progressa, les lesione poden evolucionar cap a la formació d'un o diversos abscessos amb cavitació, pneumonía lobular o múltiples infiltrats irregulars distribuïts unilateralment o bilateralment.
Quan la infecció es controla, és freqüent que es formin cavitats, amb o sense aspergil·loma a l'interior El 35 % dels pacients amb aspergil·losi pulmonar invasiva presenten disseminació en d'altres organs, en particular l'SNC. i el tub digestiu.

Les embolies sèptiques poden presentar-se com un episodi isquèmic arterial agut (accident vascular cerebral, sindrome de Budd-Chiari, necrosi papil·lar renal, etc.).
Els pacients neutropènics poden patir una sinusitis invasiva per Aspergillus amb extensió al paladar, l'orbita i la base del crani, de manera anàloga a la zigomicosi rinocerebral.
En aquest grup de malalts s'ha descrit també una infecció cutània greu causada per A. flavus en relació amb embenatges adhesius col·locats per colorir el lloc d'inserció de catèters intravenosos.

Amb el terme aspergil·losi pulmonar necrosant crònica es designa una forma d'aspergil·losi invasiva que tendeix a presentar-se en homes de mitjana edat, en general afectats d'una malaltia pulmonar (bronquitis cronica, pneumoconiosi o TBC. inactiva) o amb cert grau d'immunodepressió produïda per una diabetis mellitus , un dèficit nutritiu o tractament amb glucocorticoides.
En el decurs de 30 dies a 2 anys (el 75 % dels malalts reben el diagnostic en els 6 primers mesos) origina lesions fibrocavitàries en un o tots dos vèrtexs pulmonars, semblants a les de la TBC.
A l'interior de les cavitats poden formarse aspergil·lomee.
El pacient és afectat per deterioració progressiva de l'estat general, pèrdua de pes, febre amb sudació nocturna, expectoració purulenta i leucocitos).

Histològicament, la malaltia es diferencia de l'aspergil·loma simple per la presència d'una reacció inflamatoria, amb granulomes i fibrosi en el teixit pulmonar circumdant.

Altres formes més rares d'aspergil·losi invasiva inclouen l'endocarditis sobre vàlvula protètica, l'endoftalmitis hemàtica en els addictes a drogues parenterals, la bronquitis invasiva dels malalts de SIDA o sotmesos a trasplantament pulmonar i la queratitis en els pacients amb lesions corneals prèvies (traumatismes, herpes, queratitis seca) o que empren glucocorticoides tòpics.

Diagnòstic de l'aspergil·losi. 

Cal sospitar la presència de la malaltia en els pacients amb asma corticodependent i infiltrats pulmonars o bronquièctasis, en tots els afectats d'alveolitis al·lèrgica extrinseca i en els immunodeprimits, especialment en els malalts neutropènics o tractats amb dosis altes de glucocorticoides, que presenten febre i infiltrats pulmonars cavitaris o no.
La imatge radiològica de l'aspergil·loma, variable amb els canvis de decúbit, és molt caracteristica però no patognòmica.
Un coàgul de sang, la membrana interna d'un quist hidatídic trencat, restes de teixit necròtic d'un carcinoma ulcerat o el pus espès d'un abecés, poden originar imatges semblants.

Es poden veure Aspergillus spp en un examen directe de l'esput o de secrecions respiratòries i es poden cultivar en agar-agar de Sabouraud sense cicloheximida.
Aquestes troballes no permeten, amb tot, establir el diagnòstic, atès que el fong és un contaminant aeri normal del laboratori i un sapròfit present de manera esporàdica a les vies respiratòries de les persones sanes.
Per tal de concedir-li valor, cal aïllar la mateixa espècie d' Aspergillus en diverges mostres de la mateixa procedència.

Això no obstant, en cas d'aspergil·losi invasiva, els cultius d'esput i de sang són negatius amb freqüència i, en aquesta situació, el caràcter positiu d'un únic cultiu ha de considerar-se significatiu i justifica l'adopció de mesures diagnòstiques més "agressives" com la biòpsia transbronquial o transtoràcica.

L'examen d'un fragment pulmonar constitueix l'única forma d'establir el diagnostic definitiu, en demostrar hifes que envaeixen els teixits, i permetre el cultiu posterior i la identificació del fong.

Les proves d'immunodifusió revelen la presència d'immunoprecipitines davant d' Aspergillus en el 80-100 % dels pacients amb aspergil·loma, aspergil·losi broncopulmonar al·lèrgica o la forma crònica necrosant; el percentatge de resultats positius és molt inferior en l'aspergil·losi invasiva del pacient immunodeprimit.
La proteïna C. reactiva i altres fongs poden originar resultats positius falsos.

Tractament de l'aspergil·losi. 

El tractament de l'aspergil·losi broncopulmonar al·lèrgica es basa en l'administració de glucocorticoides.
En les fases agudes, quan hi ha infiltrats pulmonars, s'administren dosis de prednisona d'1 mg/kg/dia o superiors fins que l'infiltrat desapareix.
Després es continua durant 2 setmanes amb 0,5 mg/kg/dia i, posteriorment, amb la mateixa dosi en dies alterns durant 3-6 mesos.
Els broncodilatadors i el drenatge postural poden ajudar a prevenir les implantacions mucoses.
En els pacients amb formes greus que no responen als glucocorticoides o que en necessiten dosis elevades per mantenir la remissió, es pot provar l'itraconazole, a dosis de 200-400 mg/dia durant uns mesos.
L'actitud actual davant l'aspergil·loma pulmonar tendeix a ser conservadora, fins i tot pel que fa als pacients que presenten hemoptisis lleugeres o moderadas.
El risc d'hemorràgia greu en aqueste casos és del 10 % i, per bé que la mortalitat operatòria és inferior al 7 %, la incidència de complicacions (fistula broncopulmonar, hemorràgia, empiema) és elevada.
Per això, la resecció quirúrgica es reserva exclusivament als malalts que pateixen hemoptisi greu (superiora a 500 mL/dia).
El tractament de l'aspergil·loma sinusal consisteix en l'extirpació quirúrgica.
Com en qualsevol situació en què no hi ha invasió tissular, l'administració d'amfotericina B és inoperant.
La nistatina en aplicació tòpica és útil en el tractament de les colonitzacions superficials de la pell, l'orella i les fosses nasals.
En l'aspergil·losi invasiva, el fàrmac elegit és l'amfotencina B sola o associada a 5-fluorocitosina o a rifampicina.
Les formes invasives són summament greus i de pronòstic infaust si no s'aconsegueix controlar la malaltia immunodepressora subjacent.
La cosi inicial d'amfotericina B s'ha d'elevar ràpidament fins a atènyer 1 mg/kg/dia o, fins i tot, superiors si la resposta no és bona.

L'itraconazole s'ha emprat amb èxit en malalts no neutropènics amb formes invasives, i pot constituir una alternativa a l'amfotericina B en aquestes circumstàncies.
Habitualment s'han emprat 400 mg/dia durant 6-12 mesos.

Candidiasis 

Són infeccions causades per fongs imperfectes amb aspecte de llevats, del gènere Candida , que comprèn diverses espècies, la més coneguda de les quals és C. albicans .
Fins fa unes dècades originaven només afeccions mucoses o cutànies, en general trivials.
Amb tot, des de la introducció dels antibiòtics d'espectre ampli, primer, dels fàrmacs citostàtics i immunodepressors, després, com també de tota la tecnologia hospitalària mèdica i quirúrgica moderna, han aparegut candidiasis orgàniques i generalitzades greus, que condicionen problemes diagnòstics i terapèutics.

Etiologia. 

Candida és un fong imperfecte, atès que manca de reproducció sexual, i que té més de 80 espècies.
D'aquestes, les úniques que s'aïllen de l'ésser humà amb regularitat són C. albicans , C. guillermondii , C. krusei , C. parapsilosis , C. stellatoidea , C. tropicalis , i C. pseudotropicalis .
Candida és un microorganisme ovoide grampositiu, de 4-6 mm de llargada, provist d'una paret fina i que es reprodueix per gemmació.
Creix bé en els flascons d'hemocultiu habituals i en plaques d'agar-agar, i no exigeix medis especials.
Se sol procedir a la seva tinció amb metenamina argèntica de Gomori, PAS o Giemsa.
Les colònies de Candida , que són llises, blanquinosas i brillants, recorden les dels estafilococs.
La formació de clamidospores (grans espores de parets gruixudes) és el mètode sistemàtic emprat al laboratori per a la identificació de C. albicans .

Epidemiologia. 

C. albicans és un saprofit normal de les mucoses oral, digestiva i genital de l'home i dels animals.
Des d'aquestes passa fàcilment als aliments, el medi hospitalari i l'ambient general, on de vegades és aïllada.

La majoria de les infeccions per Candida són d'origen endogen, però es pot transmetre des del medi hospitalari i de persona a persona. C. parapsilosis es troba al sol, en aliments i en l'ambient hospitalari.
A diferència de C. albicans , no és un sapròfit normal.
Penetra en l'organisme a través de catèters, sondes o punxades (heroïnòmans) i procedeix de l'ambient hospitalari o de les mans del personal sanitari.

Patogènia. 

Perquè Candida perdi la seva condició de comensal normal mucocutani i proliferi o envaeixi el flux circulatori i produeixi metàstasis en molts òrgans ( candidiasi disseminada ), cal que primer s'alteri l'equilibri ecològic i després que fracassin els mecanismes defensius globals, inclosos els immunològics, de l'organisme.
El trencament de la barrera cutaneomucosa permet l'aparició de candidiasi circumscrita.
A partir del tub digestiu, en particular en pacients neoplàstics sotmesos a tractament citostàtic i antibiòtic, Candida pot pasear al flux circulatori.
Els elements essencials de la lluita contra la candidèmia (i candidiasi disseminada potencial) són els leucòcits polimorfonuclears neutròfils, com també els eosinòfils, monòcits i macròfags tissulars que fagociten els microorganismes i els destrueixen.
La presència d'anticossos IgG i del complement es limita a opsonitzar-los, amb la qual cosa es facilita la fagocitos).
Això permet comprendre que la neutropènia predisposi a la candidiasi sistèmica, com també la malaltia granulomatosa crònica i la deficiència de mieloperoxidasa.
Els limfòcits B no sembla que hi tinguin un paper important.
En canvi, els limfòcits T estimulats són capaços d'anihilar C. albicans .
El fracàs dels limfòcits T en la sindrome de la candidiasi crònica mucocutània i, sobretot, en la SIDA, fa paresa la importància de la immunitat cel·lular.

Així, respecte de les candidiasis cutànies , alteracions tan trivials com la maceració reiterada de la pell en els plecs o la humitat assídua de les tingles alteren prou els teguments com per ocasionar moniliasis de tipus intertrigen, candidiasi perineal, paroníquia i onicomicosi .
Es segur que la diabetis constitueix un factor que afavoreix aquestes moniliasis cutànies i que, tal com s'ha indicat la integritat funcional de les cèl·lules T és important, com ho revela la síndrome de la candidiasi crònica mucocutània que resulta del seu defecte.

Quant a les candidiasis mucoses , és indubtable el paper que fan els antibiòtics d'espectre ampli.

a les injeccions d'heroïna en els drogoaddictes;
b l'alimentació parenteral; 
c els catèters de polietilè; 
d els dispositius per mesurar la pressió venosa central; 
e les sondes urinàries permanents; 
f els cossos estranys, com les pròtesis valvulars cardíaques i articulars; 
g la diàlisi peritoneal; 
h les cremades, i 
i els trasplantaments d'òrgans
.

Anatomia patològica. 

En la candidiasi cutaneomucosa, els microorganismes queden confinats a l'epiteli, sense depassar-lo.
En canvi, en la candidiasi intestinal és més freqüent la presència d'úlceres amb invasió de la submucosa per hifes.
En tots dos casos hi ha infiltrats limfocitics de l'epiteli, com també de la submucosa o el cori.
En la candidiasi sistèmica poden trobar-se microabscessos, envoltats de parènquima normal, al ronyó, el cervell i el cor i, fins i tot, al fetge i la melsa.
Aquests microabscessos són blancs i ferms.
La reacció inicial és constituïda per polimorfonuclears, però després apareixen histiocits, cèl·lules epitelioides i gegantines, que li confereixen un aspecte granulomatós.

Quadres clínics. 

Es descriuen a continuació les formes cutànies i les disseminades de candidiasi.

Candidiasis cutànies mucoses 

Són una de les manifestacions més freqüents d'aquesta infecció.
Cal esmentar les següents:

Muguet 

Consisteix en l'aparició de pseudomembranes en forma de plaques blanquinosas i confluents que s'estableixen principalment a la llengua, pero poden estendre's a la resta de la cavitat bucal (muguet).

Són formades per cèl·lules epitelioides descamadas, hifes i pseudahifes, leucòcits, bacteris, teixit necròtic i restes alimentàries.
En les pròtesis dentals, el muguet se situa entre la geniva superior i la pròtesi, i constitueix aixi l' estomatitis candidiàtica de la dentadura .
L'extensió de la candidiasi cap a les comissures produeix quilitis angular.
Altres lesions atribuidas al muguet són la candidiasi atròfica aguda de la llengua i la leucoplàsia per Candida , que rarament podria ser precancerosa.
El muguet predomina en nens desnodrits, però també és comú en gent gran i pacients amb mal estat general.
En la SIDA, és molt freqüent.

Esofagitis per Candida 

S'esdevé quasi exclusivament en pacients amb limfomes, leucèmies o SIDA, i amb menor freqüència amb altres neoplàsies.

Ocasiona odinofàgia, disfàgia parcial i, de vegades, molèsties retrosternals.
El diagnòstic s'estableix per esofagoscòpia .

Candidiasi gastrointestinal 

Per extensió des de l'esòfag es poden veure lesions semblants a l'estómac i, amb menor freqüència, també a l'intesti prim i al gros.

Vaginitis per Candida

S'observa, sobretot, en pacients diabètiques, embarassades o tractades amb antibiòtics.
Avui en dia és la causa més freqüent de vaginitis, abans que la tricomoniàtica o la bacteriana inespecifica.
Clínicament, el signe més evident és la pruïja vulvar.
A més, hi sol haver leucorrea espessa, que a vegades és escassa, i és composta d'acumulacions d'hifes, pseudohifes i cèl·lules epitelials.
L'examen amb espècul mostra les típiques plaques blanques.
La vagina i els llavis menors apareixen envermellits, i la inflamació es pot estendre a la resta de la vulva, la uretra i el perineu .
També s' ha descrit associada a endometritis per Candida .

Balanitis 

Es manifesta per vesicules al gland, que de seguida adquireixen un aspecte idèntic al muguet.
Origina sensació de picor i ardor.
Pot estendre's a l'escrot, les cuixes, el plec intergluti i les natges.

Otitis 

Es tracta d'una otitis externa, de causa mixta, perquè, a més de Candida , s'aïllen altres gèrmens, com Staphylococcus aureus , Proteus o Pseudomonas .

Síndromes cutànies candidiàtiques 

N'hi ha força, i algunes tan trivials que només mereixen ser esmentades.
Entre aquestes s'inclouen l' erosió interdigital , la fol·liculitis per Candida, l'intertrigen, l'empció per bolquers i la candidiasi perianal .
La candidiasi cutània generalitzada es manifesta inicialment per vesicules que s'estenen i conflueixen pel tronc i les extremitats, per bé que afecten sobretot els plecs genitocrurals, la regió perianal, les aixelles, les mans i els peus.

Pot existir juntament amb paroníquia i afecció mucosa.

Les lesions micronodulars de la candidiasi disseminada consisteixen en elements maculopapulars de color rosat o vermell i de 0,5-1 cm de diàmetre que, escassos o nombrosos, poden aparèixer disseminats per tota la superfície cutània.
La biopsia per punció demostra el microorganisme i estableix el diagnòstic, pero el seu interès rau en el fet que és un signe de candidèmia , és a dir, de disseminació hematogènica persistent.

Paroníquia. 

Les persones que per motius professionals es mullen sovint les mans (bugaderes, rentaplats, etc.) de vegades pateixen paroníquia per Candida .

Apareix una tumefacció subunguial calenta, dolorosa i brillant que, amb el temps, condueix a l'engruiximent de la base de les tingles i a la pèrdua d'aquestes. Candida pot ser responsable, a més, d' onicomicosi .

Candidiasi mucocutània crònica 

Sol començar a la infància o durant les dues primeres dècades de la vida i només molt rarament després dels 30 anys.
La gravetat de la malaltia és molt desigual, ja que hi ha moltes formes clíniques.
Algunes són tan lleus que cursen només amb onicomicosi, mentre que d'altres són tan greus que arriben a desfigurar el pacient.

Aquesta última forma és denominada granuloma per Candida .

Habitualment, n'apareix una forma intermèdia, la primera manifestació de la qual sol ser el muguet, seguit d'onicomicosi i diverges infeccions cutaneomucoses més o menys extenses, com alopècia i cicatrius cutànies.
La candidiasi cutània cronica se sol associar a diverses afeccions endocrinas, que no precedeixen la malaltia sinó que apareixen uns anys després.
Hi destaquen l'hipoparatiroïdisme amb hipoplàsia de l'esmalt dental i la malaltia d'Addison, pero poden coexistir també hipertiroïdisme i diabetis mellitus .
En la meitat dels casos es demostren anticossos antitiroïdals, antisuprarenals i d'altres.
S'ha descrit associada a timomes.

Candidiasis disseminades i localitzacions orgàniques 

S'ha de sospitar sempre de tots els pacients sèptics, afectats d'un procés subiacent greu i sotmesos a qualsevol de les maniobres diagnòstiques i terapèutiques reconegudes com a porta d'entrada de Candida .

Candidiasi de l'SNC 

Ocorre en el 6-50 % dels pacients amb candidiasi disseminada.
Origina microabscessos múltiples en el parènquima nerviós -que, en general, són petits, pero alguns poden detectarse per tomografia computada (TC)- i meningitis subaguda o crònica.
Així, els processos poden presentar-se associats, com passa més freqüentment, o de manera independent.
Les manifestacions clíniques procedente de l'afectació del parènquima nerviós són, com és logic, variables i sovint focals, per bé que poden quedar enfosquides per l'estat d'obnubilació dels pacients.
L' examen de l' LCR mostra pleocitosi limfocítica moderada, d'unes 500-600 cèl·lules/mL aproximadament, amb hiperproteïnoràquia proporcionada i hipoglucoràquia en el 60 % dels casos.
La meningitis candidiàtica no sempre és hematogènica, sinó que pot resultar de la infecció d'una derivació ventricular o de la introducció del fong per punció lumbar.
El pronostic és greu, i la mortalitat, alta.

Candidiasi cardíaca 

Candida pot afectar les tres capes del cor.

La miocarditis , el substrat anatomicopatològic de la qual consisteix en la presència de microabscessos, sol originar alteracions electrocardiogràfiques.
Amb tot, s'han comunicat casos de xoc que podria ser miocardític.

La pericarditis per Candida es descriu cada vegada amb més freqüència, fins al punt que, bé aïllada o associada a Aspergillus , s'ha convertit, després de Staphylococcus , en la segona causa de pericarditis purulenta.

L' endocarditis per Candida és la més freqüent de les causades per fongs (67 % dels casos), seguida a força distància per Aspergillus i Histoplasma .
a en vàlvules protètiques, sovint durant els dos mesos següents a la implantació quirúrgica;
b per ús prolongat de catèters de polietilè;
c en els heroïnòmans;
d com a sobreinfecció d'una endocarditis bacteriana
.
En el 41 % dels casos, la produeixen espècies diferente de C. albicans i, en particular, C. parapsilosis .
El quadre clínic és idèntic al de les altres endocarditis fúngiques, amb l'única diferència respecte de les bacterianas d'una incidència més gran d'embolies en artèries de calibre mitjà o gran, com en les mateixes coronàries.
El diagnòstic pot ser difícil, perquè de vegades l'hemocultiu és negatiu.
La demostració ecocardiogràfica de grans vegetacions ha de suscitar la sospita.
El pronòstic de l'endocarditis per Candida és molt greu, i abans de tenir el suport de la cirurgia, la mortalitat arribava al 90 %.
Avui en dia s'ha reduït al 20 %.

Candidiasi ocular 

És una lesió molt important per les seves repercussions sensorials, atès que pot concluir a la ceguesa i perquè suggereix immediatament l'existència de candidiasi disseminada, que sempre és dificil de demostrar.
L'espècie més habitual és C. albicans .
Contràriament al que caldria esperar, és més freqüent en la candidiasi disseminada sense endocarditis que amb aquesta.

De vegades, L'afecció és subclínica, pero el pacient sol referir visió borrosa, escotomes o dolor i, com s'ha indicat, és possible la pèrdua de la visió.
Des del punt de vista oftalmoscòpic, s'observa una corioretinitis amb lesions blanques d'aspecte cotonós, que s'estenen de seguida cap al vitri.
El diagnòstic es basa en l'espectre oftalmoscòpic, atès que l'aspiració de la cambra anterior no sol demostrar-se útil.
A banda d'aquesta candidiasi hematogènica, n'existeix una altra de postoperatoria per inoculació local del fong.
El tractament és molt dificil i solen quedar seqüeles permanents.

Candidiasi renal i de les vies urinàries 

Només la primera és d'origen hematogènic i consisteix en una sembra de microabscessos a l'escorça renal que es comporta, clínicament, com una pielonefritis aguda.

És molt freqüent en el curs de la candidiasi disseminada.
El ronyó es pot infectar, a més, per via ascendent, després de cistitis candidiàtica , que és una complicació corrent dels catèters de Foley sobretot en els diabètics.
La cistoscòpia revela, algunes vegades, plaques blanquinosas, i, d'altres vegades, signes inflamatoris inespecifics.
La infecció ascendent és capaç de formar boles a la pelvis renal, envair els calzes, causar necrosi papil·lar i fins i tot originar un abecés perinefrític.

Candidiasi hepatosplènica 

Sol aparèixer en pacients leucèmics en remissió, just quan comencen a recuperar-se d'una neutropènia prolongada causada pels citostàtics.
Cursa amb febre persistent, dolor a l'hipocondri dret, més rarament hepatosplenomegàlia, colèstasi dissociada i lesions d'ull de bou detectables per TC i ressonància magnètica (RM).

Artrítis i osteomielitis 

S'observen osteomielitis , sobretot vertebrals, femorals, humerals, de les costelles i de l'escàpula.
El diagnòstic s'estableix per aspiració percutània amb agulla, perquè no és estrany que l'hemocultiu sigui negatiu.
S' han observat artritis de genoil, colze, articulació escapulohumeral i maluc, quasi sempre hematogèniques i per C. albicans , però hi ha artritis per contigüitat des d'una osteomielitis o per inoculació directa (punció intraarticular).

Candidiasi pulmonar 

Expressa gairebé sempre una disseminació hematogènica en el context d'una candidèmia generalitzada.
a un infiltrat difús finament nodular, o
b infiltrats bilateralscentrals en forma d'ales de papallona, que recorden l'edema de pulmó o la pneumònia per Pneumocystis carinii 
.
El diagnòstic s'estableix per biòpsia pulmonar 

Peritonitis 

Molt poques vegades és d'origen hematogènic -encara que és possible la infecció candidiàtica de l'ascites cirròtica- i sol ser una complicació de diàlisi peritoneal, perforació d'una viscera buida o cirurgia del tub digestiu.
A diferència de la simple contaminació, l'autèntica infecció peritoneal es caracteritza per un quadre clínic de peritonitis, amb ascites purulenta.
L'espècie més habitual, per motius ignorats, és C. tropicalis .

Candidias en els heroïnòmans 

Vegeu Infeccions en els drogoaddictes.

Diagnòstic de les candidiasis. 

El diagnòstic de les candidiasis superficials es basa en l'observació de pseudohifes en les extensions (tinció amb OHK), amb cultiu ulterior.
La candidèmia i, en especial, l'endocarditis han de diagnosticar-se per hemocultiu.
Dos o més hemocultius positius es consideren clínicament significatius.
L'oftalmoscopia pot ajudar quan mostra les imatges característiques de la candidiasi ocular.
El cultiu de Candida en l'LCR i en el·liquid peritoneal estableix el diagnòstic d'aquestes dues darreres entitats.

El d'altres afeccions viscerals, com la pulmonar, ha d'establir-se per biopsia.

Pronòstic de les candidiasis.
El pronòstic de les diverses formes de candidiasis cutaneomucoses és bo Pero no és això en el de la candidiasi crònica cutaneomucosa, atès que els pacients hi recauen sistemàticament.
Malgrat tot, la gravetat d'aquest quadre clínic és molt variable.
A pesar de l'amfatericina B, el pronòstic de les candidiasis disseminades i dels òrgans profunds en pacients immunodeprimits és sempre molt greu, especialment el de l'endocarditis, que sense cirurgia és mortal en el 90 % dels casos.

Tractament de les candidiasis. 

Candidiasis superficials cutaneomucoses. 

Per al muguet es prefereix la pràctica de glopeigs amb 100.000 U de suspensió de nistatina cada 6 h.
L' esofagitis pot guarir-se simplement empassant-se aquesta suspensió.
També es pot emprar fluconazole o cetoconazole.
Per a l'esofagitis avançada, amb odinofàgia i disfàgia notables, es preconitza una tanda curta d'amfotericina B parenteral, segons la pauta que es descriurà per a les candidiasis profundes.
Les terapèutiques indicades per a l'esofagitis solen guarir alhora, les altres candidiasis del tub digestiu.
La vaginitis es tracta amb pastilles vaginals de nistatina o de clotrimazole, a dosis de 100.000 U i 100 mg cada 6 h, respectivament.
També es pot fer servir el miconazole.
La balanitis respon igualment a aquests antifúngics, administrats en forma de pomada, i la cistitis és assequible a la terapèutica local amb rentades de nistatina o amfotericina B.
La candidiasi crònica mucocutània representa un cas especial, perquè la terapèutica local de les àrees cutànies i mucoses afectades només proporciona una millora lleu.
La terapèutica amb amfotericina B, com si es tractés d'una micosi profunda, guareix les lesions, pero els pacients solen recaure de seguida.
El cetoconazole s'hi ha mostrat eficaç.

Candidiasis profundes i candidèmia. 

L'aïllament per hemocultiu de Candida no imposa el tractament antifúngic.
Si el pacient no està immunodeprimit i és portador d'un catèter de polietilè en la punta del qual es cultiven Candida , pot ser que n'hi hagi prou retirant el catèter.
Això no obstant, per evitar qualsevol risc de metàstasis, avui en dia es preconitza administrar 0,4 mg/dia d'amfotericina B, fins a una dosi total de 400 mg.
Quan els cultius positius són diversos i el pacient no és portador d'un catèter, cal procedir al tractament, el qual per descomptat és indicat així mateix en els immunodeprimits i, en aquest últim cas, fins i tot amb un sol hemocultiu positiu.
El fàrmac fonamental és l'amfotericina B. La duració del tractament depèn de la gravetat de la malaltia i de la resposta, però sol oscil·lar entre 6 setmanes i 3 mesos.
La dosi total és de 2-3 g.
En l' endocarditis s'inicia la terapèutica amb amfotericina B i se substitueix la vàlvula afectada com més avias millor, i s'ha de continuar aquesta terapèutica 6-12 setmanes més.

MALALTIES PRODUÏDES PER PARÀSITS 

Amebiasi 

És una infecció de l'intesti gros produïda per Entamoeba histolytica .
Aquest protozou és capaç d'originar des d'un estat de portador asimptomàtic en molts individus fins a processos diarreics crònics més o menys greus i, rarament, una forma fulminant aguda de la malaltia.
A més de complicacions locals derivades de l'afectació intestinal, pot produir-ne, per via hemàtica, d'altres a distància, com l'abscés amèbic hepàtic, que és la principal de les extraintestinals, i algunes de més rares, com abscessos cerebrals o esplènics.

Etiologia. 

L'intesti i la boca de l'ésser humà poden allotjar set espècies diferents d'amebes ( E. histolytica , E. gingivalis , E. harmanni , E. coli , Iodamoeba bütschlii , Dientamoeba fragilis i Endolimax nana ), de les quals solament certes soques d' E. histolytica són patògenes.

E. histolytica existeix en dues formes: el trofozoït , o forma patògena invasiva, i el quist, o forma infectant per a l'home.

1 La forma vegetativa gran o tissular, denominada trofozoït, viu a la llum intestinal o adherida a la paret del còlon.
Els bacteris i les cèl·lules epitelials descamadas, a més dels hidrats de carboni procedents dels aliments, li proporcionen l'aliment necessari per al seu metabolisme i confereixen al medi intestinal cert grau d'anaerobiosi, un potencial redox una mica disminuït i un pH moderadament baix (6-6,5), que són les condicions òptimes per a la subsistència del paràsit.
En arribar a la regió iliocecal, el trofozoït comença la seva multiplicació per fissió binària.
Cadascun d'ells mesura 15-60 mm de diàmetre i està dotat d'una mobilitat notable.
Es trasllada mitjançant l'emissió ràpida i la contracció successiva de pseudopodis.
Al centre, s'hi adverteix un nucli de 4-8 mm de diàmetre, provist d'un nuclèol esferoide que difícilment es pot reconèixer en fresc.
Quan E. histolytica es torna patògena, es nodreix a costa de les cèl·lules de la paret intestinal que fagocita, de manera que és més fàcil advertir, al seu ectoplasma,eritròcits,restes de leucòcits o fragments de cèl·lules fagocitades que justifiquen la denominació d'histolítica.

2 A mesura que avancen pel còlon (ambient més sec i oxigenat), alguns dels trofozoïts s'arrodoneixen, perden les seves inclusions, i contener a l'interior un gran vacúol de glicogen per a nodrir-los i que es tenyeix de color marró amb la solució de Lugol; es constitueixen així els anomenats prequists.
A la regió rectosigmoide o fins i tot a l'exterior el prequist forma una paret cel·lular rígida i deixa de ser uninucleat per esdevenir quadrinucleat, és a dir, que es transforma en un quist ja madur o infectant.
Un cop ingerits aquests quists, els seus nuclis pateixen una divisió addicional a causa de l'acció de les secrecions intestinals que digereixen la paret del quist; així, queden en llibertat vuit formes amèbiques o trofozoïts disposats a continuar el cicle.


Pel que fa al dilema de l'ameba patògena enfront de la no patògena , mitiançant tècniques de biologia molecular s'ha demostrat que es tracta de dues entitats d ' E. histolytica genèticament diferents, per bé que amb una morfologia idèntica al microscopi òptic.

SARGEAUNT mostrà patrons enzimàtics relacionats amb la malaltia i altres zimodemes que eren més freqüents però que no causaven malaltia (no patògens).
Això indicara que només s'han de tractar les amebes patògenes.
Tot i aixó, MIRELMAN va comprovar la convergió in vitro de zimodemes no patògens en patògens; aquesta és també la impressió obtinguda en la pràctica clínica segons l'opinió d'alguns internistes.
Amb tot, l'experiència de MIRELMAN no sempre ha estat reproduïble en el laboratori.
Una altra hipotesi suggerida planteja la possible existència d'una ameba del tipus cèl·lula mare que contindria la informació genètica de totes dues formes.

Sens dubte, la genètica molecular tindrà l'última paraula en un futur pròxim i aclarirà l'enigma present.

Epidemiologia. 

Per bé que E. histolytica pot infectar el tub digestiu de diversos animals, com gossos, gats, rates i micos, l'hoste i reserva principal és l'ésser humà.

La distribució d' E. histolytica és mundial; es pot trobar des de l'Àrtic fins als tropics, en relació inversament proporcionai al grau d'higiene imperant.

Malgrat aquesta difusió cosmopolita, hi ha àrees d'"alt risc", com Mèxic, la regió oest de l'Amèrica del Sud, l'oest d'Àfrica, Sud-àfrica, Egipte, el sud-est asiàtic, l'india i el Nepal.

Com que els trofozoïts no són capaços d'enquistar-se fora de l'intesti i moren de seguida que l'abandonen, el contagi no se sol produir a partir de pacients amb la malaltia activa sinó dels portadors sans que eliminen els quists amb les matèries fecals i es constitueixen, doncs, en el problema epidemiològic principal.
La transmissió es produeix de manera orofecal , per via bé directa de persona a persona, bé indirecta a través d'aliments o aigües.
Són factors de risc la higiene deficient, la promiscuïtat sexual, les aigües no tractades i els viatges a zones endèmiques.
A Europa se n'han descrit focus en institucions psiquiàtriques o llars per a la gent gran en condicions sanitàries deficients.
Els eliminadors de quists poc nets que manipulen aliments, com els cuiners, constitueixen un autèntic perill.

Això mateix passa quan es fan servir aigües residuals o fems per adobar verdures, vegetals i fruites que es mengen frescs.
També les mosques hi fan un paper, perquè poden contenir quists a l'intesti durant mesos abans d'expulsar-los.

Patogènia i anatomia patològica. 

Un cop ingerits els quists superen la barrera àcida de l'estómac.

Després d experimentar una última divisió nuclear, la paret cistica es dissol a l'intesti prim, i els trofozoïts queden en llibertat.
Aleshores són arrossegats a l'intestí gros, en la llum del qual viuen com a comensals alimentant-se de bacteris i detrits.

Les amebes patògenes s'adhereixen a les línies cel·lulars epitelials Caco 2 i HT-29 mitjançant lectines.
La seva capacitat citotòxica és enorme.
Per microscòpia electrònica s'aconsegueix detectar (al cap de 10 minuts de l'adherència) una distorsió de la membrana plasmàtica cel·lular, edema mitocondrial i lesió cel·lular.
Aquesta capacitat adherent podria ser contrarestada fisiològicament per les proteases pacreàtiques i sals biliars en combinació amb les glicosidases bacterianes.

La cisteïna-proteïnasa representa la fracció més activa de les proteïnases amèbiques i se n'han codificat tres gens diferencials.
L'ACP 1 (present solament en els zimodemes patògens) i els ACP 2 i 3, que són presents en totes les E. histolytica .

Així es formen microúlceres que després creixen fins a constituir les ulceres amèbiques , que representen la lesió anatomicopatològica fonamental de l'amebiasi intestinal.
La característica d'aquestes úlceres és que la necrosi se sol interrompre en assolir la muscular de la mucosa i després s'estén lateralment, de manera que la lesió adquireix forma de matràs (coll estret i base ampla).
Les lesions poden fer coalescència i provocar, així mateix, trombosis arteriolars.
Aquestes comprometen la irrigació mucosa, i afavoreixen el creixement de les úlceres, com també la necrosi de la mucosa, que es desprèn.
Les parcel·les mucoses situades entre les úlceres tenen un aspecte normal, la qual cosa és molt típica.
Microscòpicament crida l'atenció la necrosi, amb escassa resposta inflamatoria limfocítica i polimorfonuclear, excepte quan hi ha una sobreinfecció secundària.
Les amebes, que es troben sobretot als extreme de les úlceres, es poden observar amb hematoxilina-eosina, peró destaquen com uns corpuscles vermells brillants amb la tècnica del PAS.
Les amebes també poden identificar-se en les biòpsies mitjançant tècniques d'immunoperoxidasa.
L'úlcera amèbica pot esdevenir més profunda i travessar les capes muscular i serosa de la paret intestinal i originar una perforació, amb peritonitis consecutiva.

La majoria de les úlceres guareixen sense cicatriu, però en algunes es forma un abundant teixit de granulació esclerós capaç de produir estenosi, que alternen amb protuberàncies de característiques inflamatorias.
Això constitueix els anomenats amebomes , les localitzacions preferents dels quals, que poden ser múltiples, són la sigmoïdal i la cecal.

A través de la vena porta, les amebes atenyen el fetge, on solen ser destruïdes i solament ocasionen una hepatitis reactiva insignificant.
Amb tot, per motius mal coneguts, a vegades originen la formació d'un abecés hepàtic , que és la manifestació més freqüent i important de l'amebiasi extraintestinal.
Aquest abecés, a diferència dels bacterians, sol ser únic, de mida considerable, i s'estableix més sovint al lòbul dret del fetge que a l'esquerre per la distribució anatomice de la sang portal. 
És ben delimitat per una estreta corona de teixit hepàtic amb infiltració limfocitica i polimorfonuclear La resta del fetge apareix, simplement, edematós i hiperèmic.
El contingut de l'abscés, que és comparat clàssicament a la pasta d'anxoves, no sol contenir amebes, perquè aquestes són a les parets.

Rarament, i també per via hemàtica, les amebes poden arribar a altres organs i originar abscessos pulmonars, cerebrals i esplènics.
L'abscés hepàtic pot (per via transdiafragmàtica) provocar un abecés pulmonar, atelèctasi i empiemes.

Quadre clínic. 

Les manifestacions de l'amebiasi difereixen àmpliament d'uns pacients a uns altres.

Així, molts són simples portadors asimptomàtics de l'afecció.
Amb tot, el paràsit pot envair l'hoste en qualsevol moment -a vegades molts mesos després d'haver contret la parasitosi, com passa de manera típica en els individus immunodeprimits-, de manera que, independentment de les repercussions epidemiològiques, sempre s'ha d'administrar un tractament.
a les manifestacions intestinals, que apareixen després d'un periode d'incubació que oscil·la entre 7 i 15 dies, i els simptomes de les qualspodenadoptar les formes crònica o aguda;
b les manifestacions extraintestinals, i
c les complicacions, que es descriuran successivament
.

Amebiasi intestinal crònica 

És la forma més comuna.
Comença progressivament amb molèsties vagues, com anorèxia i astènia moderadas, dolors abdominals difusos i tendència a les deposicions pastoses o semilíquides.
A poc a poc, en el curs d'1-2 setmanes, les manifestacions es tornen més concretes.
Apareixen dolors còlics definits, en la fossa iliaca dreta o a l'esquerra, i el nombre de deposicions diarreiques entre groguenques i marronoses augmenta fins a 4-8 diàries en els casos lleus.
Es pot advertir sang o moc en defecar, però en una quantitat tan moderada que els pacients només en parlen si són preguntats directament per aquesta presència.
L'estat general no se'n ressent gaire, i no hi ha febre.
Aquesta clínica sol cursar per brotades d'unes setmanes de duració, que es repeteixen diverses vegades l'any i alternen amb períodes de normalitat quasi total o fins i tot de restrenyiment.
Malgrat tot, a vegades els dolors còlics i la diarrea persisteixen alguns mesos sense interrupcions.

En altres casos més greus, en els quals les úlceres tendeixen a difondre's al llarg de tot el còlon, sovint amb afectació preferentment rectosigmoide, els dolors són més intensos i difusos; el nombre de deposicions, que sovint són barrejades amb sang, augmenta fins a 15-20 diàries, hi ha febrícula o febre moderada i l'estat general se'n ressent, atès que el pacient s'aprima i es torna anèmic.
En aquests pacients, l'afectació rectal és gairebé constant, de manera que solen referir tenesme i espoderaments, i les matèries fecals van acompanyades de l'eliminació de moc abundant, sovint barrejat amb sang.
L'examen microscòpic de les matèries fecals en fresc demostra trofozoïts abundants, cristalls de Charcot-Leyden i leucòcits escassos.

Amebiasi intestinal aguda 

Denominada també forma fulminant , és poc freqüent i es caracteritza per un inici brusc, amb febre elevada de fins a 40 °C, dolors còlics incessants, diarrea profusa de matèries fecals líquides i hemàtiques amb tenesme.
A diferència de la forma crònica, les pèrdues hidroelectrolítiques són molt importants i el pacient es pot deshidratar.
L'abdomen resulta tan dolorós a la palpació que suggereix una peritonitis.
També l'hepatomegàlia sensible és molt freqüent.
Hi pot haver, a més a més, nàusees i vòmits, amb distensió abdominal progressiva capaç d'evolucionar cap al megacòlon tòxic.

Abscés amèbic hepàtic 

No sol anar acompanyat de la malaltia intestinal activa.

Aproximadament la meitat dels pacients refereixen haver patit disenteria amèbica alguns mesos o anys abans, i l'altra meitat ignora haver-la patit.

Només es troben trofozoïts o quists amèbics en un terç dels casos.
En general, l'inici és insidiós, amb febre, astènia, anorèxia, aprimament i, com a màxim, adoloriment de l'hipocondri dret.
Per bé que sempre hi ha hepatomegàlia, és possible que no es descobreixi l'abscés a la palpació, perquè sovint creix cap amunt, i bomba el diafragma.
De vegades l'abscés s'estableix al lòbul esquerre.
Amb tot, aquesta localització no és freqüent, per la distribució especial de la circulació portal.
També és possible un inici brusc, amb febre elevada fins a 40 C, calfreds, vòmits, com també un dolor intens a l'hemiabdomen dret (de vegades sentit a l'espatlla) i leucocitos) neutrofilica.

En tots dos casos, la palpació, amb la punta d'un dit, dels espais intercostals drets inferiors de la gàbia toràcica sol revelar un punt de dolor selectiu a la pressió, que és molt caracteristic de l'abscés.

Les proves funcionals hepàtiques són normals o mostren, com a màxim, una colèstasi dissociada.
La VSG és accelerada, hi ha leucocitos) neutrofílica i anèmia moderada.
La radiologia revela la presència d'una gepa a l'hemidiafragma dret que, a més, està immòbil, i de vegades amb oclusió del si costodiafragmàtic.
A vegades hi pot haver un petit embassament pleural i atelèctasis laminars.
La gammagrafia hepàtica pot revelar un defecte de repleció que, amb tot, es detecta molt millor amb ecografia o amb tomografia computada (TC); aquestes, a més, en revelen la seva naturalesa hídrica.
La serologia amèbica és positiva en el 90 % dels pacients.
La punció de l'abscés permet la vertida de pus marronós fosc, de color de xocolata, on no sol haver-hi amebes, ja que aquestes romanen allotjades a la paret de l'abscés.

La punció aspiratòria hepàtica , amb finalitats tant diagnòstiques com terapèutiques, és objecte de debate freqüents entre les escoles tropicalistes.
a la dels països industrialitzats, on la TC i la serologia fan innecessària la punció diagnòstica, i 
b la dels països en vies de desenvolupament, on sovint s'empra a causa de l'escassetat de mitjans
.

En tot cas, les indicacions de la punció se centren en les situacions següents: amenaça de trencament, abecés de més de 10 cm de diàmetre, resposta pobre al tractament mèdic i abscessos múltiples.

Amebiasi pleuropulmonar 

Gairebé sempre resulta de l'extensió directa d'un abecés hepàtic a través de l'hemidiafragma dret cap a la cavitat pleural i el pulmó homolaterals.
Això s'esdevindria en el 10-20 % dels casos.
L'abscés amèbic pulmonar forjat per embolització és molt més rar.
Cursa amb febre, tos, dolor pleural i leucocitosi, en particular si hi ha sobreinfecció bacteriana, la qual cosa és freqüent.
En la seva evolució pot créixer i perforar-se en un bronqui, i en aquest cas el pacient elimina per vòmica un líquid d'aspecte com la xocolata, o pot buidar-se en la cavitat pleural lliure, essent aleshores la toracocentesi la que en revela el contingut típic.

Pericarditis amèbica 

És rara però molt greu, i depèn de la propagació transdiafragmàtica al pericardi d'un abecés hepàtic del lobul esquerre.
Sol adoptar un curs crònic que recorda el de la pericarditis tuberculosa, però de vegades evoluciona amb rapidesa devers un tapament cardíac.

Amebiasi cutània 

És un tipus de presentació clínica que ha experimentat un clar augment en els darrers anys.

Temps enrera, era considerada solament una complicació local de l'abocament d'una colostomia o, en el cas excepcional d'una fistulització, d'un abecés cap a la paret toràcica.
Actualment, les actituds socials de promiscuitat sexual cosmopolita fan que aquesta malaltia s'inclogui dins el grup de malalties de transmissió sexual.
Les lesions mucocutànies solen ser de naturalesa ulcerosa (úlceres necrotiques), i s'alternen amb les d'aspecte condilomatós.

Complicacions de l'amebiasi intestinal. 

L' ameboma consisteix en la formació d'una massa, per proliferació exuberant de teixit de granulació, situada sovint en el cec.
A vegades produeix un quadre de suboclusió intestinal.
Rara vegada l'apèndix s'inflama i sorgeix un quadre clínic indistingible de l'apendicitis habitual.
La perforació, per una úlcera penetrant i a vegades després d'una dilatació tòxica del còlon, pot originar una peritonitis generalitzada o, més rarament, localitzada amb formació d'un abecés pericòlic.
L'hemorràgia massiva és excepcional, però potencialment letal.
Aquestes dues últimes complicacions (perforació i hemorràgia massiva) són propies de la forma aguda de l'amebiasi intestinal.
La colitis ulcerosa postdisentèrica , que pot persistir durant anys a pesar de l'eradicació de les amebes, recorda clínicament la colitis ulcerosa simple, però no hi té res a veure.

Diagnòstic de l'amebiasi. 

El diagnòstic definitiu es basa en la identificació de l'ameba, en la seva forma de trofozoït o de quist, en les matèries fecals o en els teixits.
Cal destacar que certs medicaments dificulten molt la identificació de les amebes.

Entre ells cal incloure els antidiarreics amb bismut o alcalins, les sulfamidas, els protozoocides i d'altres.

També els ènemes amb solucions hipertòniques, sabons, olis o sulfat de bari destrueixen els trofozoïts i alteren els quists.
Per tant, abans de procedir a la identificació de les amebes cal estar segur que no s'han comès els errors esmentats.
El mètode d'elecció en les feces líquides és l'examen en fresc de matèria fecal acabada d'emetre, que cal dissoldre encara més, si cal, amb sèrum fisiològic.
L'addició d'una tinció supravital, com el blau de metilè tamponat, contrasta els detalls nuclears i redueix les possibilitats de confusió amb els leucocits fecals.
En les femtes pastoses , la investigació es facilita, després de diluir-les en sèrum, mitjançant la tinció amb solució iodurada.
En les femtes sòlides , un cop practicada la dilució, resulten molt útils els mètodes d'enriquiment, com la tècnica de formalina i èter, que augmenten la concentració de 2 a 3 vegades.
En tots aquests casos, els trofozoïts es reconeixen pels seus moviments lineals actius, aconseguits mitjançant l'emissió ràpida de pseudopodis hialins i pel seu contingut en eritròcits fagocitats.
Els trofozoïts continuen essent actius i reconeixedors en fresc durant 30 minuts a una temperatura de 18-37 C. Quan l'examen no es pot fer en aquest termini, es pot recórrer al refredament a 4 C, atès que aleshores l'activitat es recupera en rescalfar-los, encara que hagin passat algunes hores.
Si hi cal, es conserven en alcohol polivinílic i després s'identifiquen, després de tenyirlos amb el tricròmic de Gomori o amb hematoxilina fèrrica de Heidenhain.
Pel que fa als quists, visibles en femta solida o pastosa, l'element essencial per al diagnòstic de l'espècie és el nucli.
El quist madur consta de quatre quists, dins els quals es reconeixen petits punts de cromatina, disposats en la superfície interna de la membrana nuclear, i un petit endosoma central.

El millor procediment per augmentar les possibilitats de demostració de les amebes en la femta és repetir l'examen 4-6 vegades en dies diferents.

A més del seu descobriment en la femta, es pot o s'ha de tractar de demostrar E. histolytica a partir d'extensions obtingudes dels extrems de les úlceres intestinals durant l'endoscopia i del material procedent de biopsies cutànies sospitoses.
En l'abscés hepàtic solament la biopsia de la paret de l'abscés és rendible.

El cultiu d' E. histolytica a partir de femta fresca és poc emprat en la pràctica, però sens dubte pot ser d'ajuda per confirmar el diagnòstic.
S'empra el medi de Robinson.

Taula 1759

Pautes de tractament de l'amebiasi 

Les proves serològiques tenen més valor per a l'exclusió del diagnòstic que per a la confirmació d'aquest, a causa de la persistència de titols significatius d'anticossos durant anys en les persones completament guarides però que han patit la malaltia fa molt de temps.

En les tècniques que s'empren, L' hemoaglutinació indirecta sembla la més sensible, però precisament per aixó poden persistir resultats positius durant anys després d'una guarició real sense reinfecció.
Altres proves més ràpides, com la de difusió en acetat de cel·lulosa , són més assequibles per als laboratoris petits però menys especifiques i sensibles.
Hi ha una prova d'ELISA ràpida en femta, però encara és en fase de comercialització.
També s'empren la immunofluorescència indirecta i la difusió en gel d'agar-agar, que són sensibles per a detectar casos invasius però molt variables en els portadors asimptomàtics.
Hi ha grans expectatives amb relació a l'ús d'anticossos monoclonals que distingeixen les amebes patògenes.
Així mateix, la utilització d'un anticòs monoclonal ha permès la identificació d'un antigen de superfície d' E. histolytica en el pus de l'abscés amèbic.

D'altres tècniques complementàries emprades per a contribuir al diagnòstic són la radiologia i la proctoscòpia.
La primera revela imatges coliques que es poden confondre fàcilment amb una neoplàsia o amb processos granulomatosos infecciosos com la tuberculosi (TBC).
No s'ha de practicar en una situació clínica aguda, com tampoc l'endoscòpia.
Aquesta, a banda de visualitzar les úlceres superficials entre grogoses i blanquinosas, es pot emprar per obtenir material fresc de femta mucosa i dels extrems ulcerosos; en tots els casos s'han d'obtenir per aspiració i no mitjançant tampons, que amb tota probabilitat absorbirien bona part d'un material necessari.

Diagnòstic diferencial.
L'amebiasi intestinal crònica lleu, amb les alteracions de diarrea i restrenyiment característiques, i de vegades amb la presència de moc, es presta al diagnòstic diferencial amb el còlon irritable .
La forma crònica més greu s'ha de diferenciar de la colitis ulcerosa.
Cal diferenciar la colitis amèbica aguda de la shigel·losi i de la salmonel·losi, en les quals la femta conté abundante leucocits, i la mucosa entre les úlceres està més afectada.
La balantidiosi ( B. coli ) produeix un quadre agut molt semblant amb formació de microabscessos a les zones ulceradas.
L' ameboma es pot confondre amb un adenocarcinoma cercal o amb processos granulomatosos infecciosos (per exemple la TBC) de la mateixa localització.
Un cop demostrat el defecte de repleció al fetge, per exemple per gammagrafía, l'ecografia i la TC descartaran el carcinoma primitiu o metastàtic, perquè aquest és sòlid.
El quist histadític , si no està infectat, és "fred", cursa amb eosinofília franca i té una serologia específica.

Pronòstic de les amebiasis. 

El de la forma intestinal crònica és benigne i, llevat que hi hagi complicacions, no origina mortalitat.
La forma aguda és molt més greu per la possibilitat de perforació o d'hemorràgia massiva.
El risc de l'abscés hepàtic rau en la seva progressió cap a la pleura, el pulmó o el pericardi, que pot ser letal.
El pronòstic de l'abscés cerebral és molt greu, igual que el toxicomegacòlon.
El temps de resolució dels abscessos hepàtics està en relació directa amb la mida i el nombre d'aquests.

Així, un abecés únic i petit es resoldrà en uns dos mesos, mentre que els abscessos múltiples i/o més grans de 10 cm poden tardar fins a 20 mesos a resoldre's.

Tractament de l'amebiasi. 

a amebicides luminals;
b amebicides tissulars,
c i amebicides hepàtics
.

Amebicides luminals. 

Actuen sobre els trofozoïts de la llum intestinal, però són ineficaços sobre les amebes hístiques.
Entre aquests figuren: el furoat de diloxamida (Furamide) , eficaç i ben tolerat, a dosis de 500 mg 3 cops al dia durant 11 dies; la paromomicina (Humatin) , en dosis de 500 mg 3 cops al dia durant 7 dies, i les tetraciclines (1-2 g/dia durant 5 dies).

L'acció amebicida directa de les quals és mínima, però s'empra sobretot com a bactericida per la seva acció sobre les infeccions sobreafegides.

Amebicides tissulars. 

Destrueixen les formes tissulars.
Entre aquests s'inclouen els següents: La dihidroemetina és un derivat sintètic de l'emetina, però menys tòxica que aquesta perquè s'elimina amb més rapidesa i perquè afavoreix una mejor concentració cardíaca.
S'empra a dosis d'l,25 mg/kg/dia (màxim 90 mg) durant 10 dies.

El metronidazole (Flagyl) és l'amebicida més emprat.
S'administra a dosis de 750 mg 3 cops al dia durant 7-10 dies segons la gravetat del quadre.
En principi no s'hauria de prendre durant l'embaràs, per bé que s'ha utilitzat sense problemes aparents en el tercer trimestre.

El tinidazole (Tricolam) és un derivat sintètic del nitroimidazole, més ben tolerat que el metronidazole i més eficaç amb pautes de tractament més curtes.

S'empra a dosis diàries de 2 g durant 2-6 dies segons la gravetat.

Amebicides hepàtics. 

Són la cloroquina, el metronidazole i la dihidroemetina .
Els dos darrers ja s'han comentat.
Quant a la cloroquina, la seva acció protozoocida i la seva eliminaciò per via biliar la fan recomanable en aquesta situació.

A la taula 1759 s'indiquen les pautes de tractament per a les diferente situacions clniques.

Per tal d'evitar recaigudes i la disseminació de la malaltia es recomana l'administració d'un amebicida luminar un cop acabada la pauta amb un amebicida tissular.
Només d'aquesta manera s'eliminaran amb seguretat els quists infectants.

Un nou amebicida del grup dels imidazoles és el secnidazole , que s'administra en 2 dosis d'l g separades per 4 h d'interval.
A Espanya solament es disposa de la presentació parenteral.

Meningoencefalitis amèbica primària 

És una meningoencefalitis de curs, en general mortal, causada per amebes que viuen lliurement en la natura: aigua dolça estancada, sòl, pols, aire condicionat.

Els agents responsables són Naegleria ( N. fowleri ) i Acanthamoeba.
En el primer cas es produeix un quadre clínic agut, i, en el segon, la presentació clínica és crònica i amb afecció ocular freqüent.
Recentment, a causa de la infecció de pacients immunodeficients, s'han descobert noves espècies d'aquestes amebes lliures que causen quadres meningoencefalítics i oculars en l'home ( Leptomyxid, Hartmannella rhysodes, Hartmannella culberstoni ).

Infeccions causades per Naegleria 

Quan les condicions d'humitat, temperatura, pH i nutrició són òptimes, adopten l'estat de trofozoït, però, en cas contrari, s'enquisten ràpidament.
El trofozoït té 10-20 mm de diàmetre, citoplasma granular i està dotat de llargs pseudopodis que li confereixen una mobilitat mandrosa.
Conté un nucli gran provist d'un cariosoma central prominent.

Es poden cultivar en plaques d'agar-agar amb Aerobacter aerogenes com a font nutritiva i aleshores es transformen en flagel·lats mòbils.

Epidemilogia i patogènia. 

Naegleria abunda en aigües estancades, en especial quan hi ha algues i contaminació bacteriana.
Així, es troben en llacunes d'aigua dolça o salabrosa, però també en piscines d'aigües clorades i fins i tot en aigües termals.
Els pocs casos descrits, que no arriben al centenar, procedeixen d'Austràlia, Hongria, República Txeca i Eslovàquia, Gran Bretanya, Nova Zelanda i els E.U.A. La malaltia es contrau en nedar i, sobretot, en submergir-se.

Anatomia patològica. 

Revela la destrucció de les estructures cerebrals esmentades, amb infiltració de les meninges per leucòcits polimorfonuclears neutròfils.

Quadre clínic. 

És típic l'antecedent d'un bany en un llac o piscina una setmana abans, de manera que es considera que el període d'incubació és de 7 dies.
Després d'uns pròdroms en forma de tumefacció nasal, com també anòsmia o cacosmia, la malaltia comença bruscament amb febre, cefalea violenta, vòmits precedits o no de nàusees, rigidesa de nuca, obnubilació, confusió mental i coma.
A vegades hi ha convulsions.
Després poden aparèixer manifestacions neurològiques focals.
El curs clínic és ràpidament progressiu i letal.
La punció lumbar dóna vertida a un LCR purulent, i a vegades també hemàtic, amb polimorfonuclears abundante, hiperalbuminoràquia i descens de la glucosa.
Ni la tinció de Gram ni els cultius sistemàtics demostren microorganismes.
En canvi, l'examen de preparacions en fresc de l'LCR sense centrifugar revela abundants trofozoïts, amb les característiques morfològiques de Naegleria , que, a més, pot cultivar-se.

Diagnòstic i diagnòstic diferencial. 

S'estableixen per l'aïllament i el cultiu de les amebes en l'LCR.
El diagnòstic diferencial s'ha de fer amb l'encefalitis herpètica i per arbovirus, com també amb qualsevol altra causa de coma ràpidament progressiu.

Tractament. 

Naegleria és sensible a l'amfotericina B, el miconazole i la rifampicina.
Fins avui solament han sobreviscut 2 casos.
L'un va ser tractat amb amfotericina B, a dosis de 50 mg/dia (per bé que es va començar amb 25 mg, després d'una dosi de prova d'l mg).
S'hi va afegir a més 0,1 mg del fàrmac per via intratecal en dies alterns.
L'altre cas es va tractar amb una combinació d'amfotericina B intravenosa i intratecal amb miconazole i rifampicina.

Infeccions causades per Acanthamoeba 

Acanthamoeba és, com Naegleria , una ameba molt difosa en la natura i que pot viure lliure, per bé que també es pot trobar, per exemple, a la faringe humana.

Té un diàmetre de 6-8 mm i consta d'un citoplasma d'aspecte escumós amb un nucli que conté un gran cariosoma central.
Ni l'epidemiologia ni el mecanisme de contagi no es coneixen bé, però sembla capaç de causar dos quadres clínics diferents.
En tot cas, tots dos són més lleus, és possible la guarició espontània i no hi ha l'antecedent d'haver-se submergit a l'aigua: Un quadre consistiría en una forma crònica de meningoencefalitis més benigna que la causada per Naegleria , atès que, sovint, es resol de manera espontània.
L' anatomia patològica revelaría, com a fet diferencial amb Naegleria , l'existència d'una reacció inflamatòria granulomatosa amb la presència simultània de trofozoïts i de quists als teixits.
L'altre quadre consistiría en una infecció ocular amb uveïtis i ulceració corneal.
Quant al tractament, se sap que és sensible in vitro a les sulfanilamides, la polimixina B, la paromomicina, la pentamidina, el cotrimoxazole i la fluorocitosina, però no a l'amfotericina B. Per bé que falten dades sobre l'eficàcia in vivo d'aquests fàrmacs, la gravetat esporàdica d'afecció en fa recomanable l'ús, fins i tot combinat.

Paludisme 

El paludisme o malària és una infecció causada per protists intracel·lulars del gènere Plasmodium .
La malaltia és transmesa per les femelles de mosquit del gènere Anopheles .
Es calcula que 1.600 milions d'éssers humane viuen en zones endèmiques exposades a la malaltia.
S'estima que hi ha uns 300 milions de casos/any.
La mortalitat anual arriba a uns 2,5 milions. i a transmissió s'esdevé en més de 100 països d'Àfrica, Àsia, Oceania, Orient Mitjà, algunes illes de les Antilles i Turquia.
El 90% de les xifres esmentades correspon al continent africà.

Etiologia. 

Hi ha més de 100 espècies de plasmodis, la gran majoria de les quals afecten el regne animal (ocells, rèptils i primats).
A continuació es tractaran els quatre tipus de Plasmodium que afecten l'home, és a dir: P. vivax , P. falciparum , P. malariae i P. ovale .

a per una fase asexuada , que té lloc en l'home i que comprèn, al seu torn, una fase exoeritrocítica i una fase eritrocítica , i 
b per una fase sexuada que ha de tenir lloc forçosament fora de l'home, en mosquits del gènere Anopheles 
.

Des del punt de vista purament biològic, l'hoste veritable i definitiu de l'hematozoari és l' Anopheles , mentre que l'home només actua d'hoste intercalat en el cicle vital del plasmodi.

En l'home es produeix la multiplicació asexual o esquizagònia de la manera següent: els paràsits introduïts en la sang per la picada del mosquit, els esporozoïts , atenyen el fetge i penetren en les cel·lules hepàtiques humanes, on es divideixen en nombrosos elements fills ( fase d'esquizogònia exoritrocítica ).
Passats uns 8 dies, de vegades més, els merozoïts alliberats de l'esquizont paseen a la sang i penetren en els eritròcits; la malaltia s'inicia clínicament quan la invasió ateny una proporció suficient de merozoïts.
En els eritròcits, es transformen primer en corpuscles especifics, que ofereixen prolongacions protoplasmàtiques ameboides i, en tenir un vacúol central i el nucli situat excèntricament, formen petits anells o trofozoïts.
A continuació, els paràsits destrueixen l'hemoglobina, elaboren un pigment hemàtic fosc i creixen fins a convertir-se en paràsits "semiadults".
Després que tot el pigment s'ha acumulat en el centre eritrocític es produeix la divisió en un nombre determinat de merozoïts joves i l'eritrocit és destruït.
Aleshores els paràsits joves queden lliures, penetren de seguida en altres eritròcits i formen els esquizonts, que tornen a madurar i dividir-se.

Quan la malaltia es prolonga molt de temps, juntament amb els esquizonts de la generació asexual es presenta en la sang alguna forma sexual diferenciada anomenada gàmeta, que es distingeix dels esquizonts perquè manca de vacúol i de les prolongacions protoplasmàtiques i perquè té un nucli gran i el pigment disposat en forma grollerament bacil·lar.
Aquestes gàmetes , en ser xuclades pel mosquit que pica el palúdic que els posseeix, experimenten la proliferació sexual ( esporogònia ) en el cos del mosquit.

El mosquit, en xuclar la sang, ingereix les gàmetes, que paseen al seu estómac (les formes asexuals moren) i, un cop efectuada la fecundació, originen gèrmens falciformes, els esporozoïts , els quals, de la cavitat abdominal del mosquit, migren cap a la seva glàndula salival, des de la qual són inoculats a l'home mitjançant una nova picada.
Amb aquesta generació alternant, asexuada en l'home malalt i sexuada en el si del mosquit, es tenca el cicle evolutiu del paràsit.
El desenvolupament sexual dura 10-20 dies i requereix temperatures exteriors artes, de més de 15 °C (no menys de 8°C a la nit).

El 1980, W. A. KROTOSKI et al van descobrir que els esporozoïts d'espècies que produïen recidives ( P. vivax i P. ovale ) no solament desenvolupaven esquizonts tissulars al fetge, sinó que també es diferenciaven en una forma que va ser anomenada hipnozoït .
Els hipnozoïts romanen dorments en els hepatocits, i la mida és de 4-5 mm de diàmetre.
En un moment determinat poden créixer i desenvolupar una esquizogònia exoeritrocítica, de la qual resulten múltiples merozoïts que envaeixen el flux sanguini i provoquen una recaiguda clínica.

Recentment s'ha descobert al Pacific Sud, i també a la Xina, l'existència de P. vivax , el qual, per bé que no difereix (per microscopia) del ja conegut, té unes seqüències genètiques de la proteïna de l'esporozoït diferente de les de P. vivax habitual i, per tant, s'ha de considerar una especie nova.
Les infeccions mixtes són més freqüents del que es dedueix en la bibliografia.

Epidemiologia.
A les zones endèmiques, la situació malarial és determinada pel grau d'equilibri existent entre el vector ( Anopheles ), el paràsit ( Plasmodium ), la població susceptible ( l'home ) i el medi ambient .

En general, es pot considerar estable el paludisme de transmissió elevada sense fluctuacions anuals, encara que si estacionals, amb immunitat col·lectiva significativa i en el si del qual no es produeixen epidèmies.
El paludisme inestable és aquell la transmissió del qual varia molt d'un any a un altre, amb un nivell immunitari baix en la comunitat i en el qual les epidèmies són, per tant, possibles.

A Europa, el paludisme principal és l' importat , és a dir, el que s'ha adquirit fora de l'àrea específica on s'ha diagnòsticat.
El grup de països de l'àrea intertropical és el que registra mejor augment d'aquesta expansió progressiva que s'ha anat experimentant.

Aquest fet té relació directa amb l'augment del paludisme importat a Europa.
A Espanya es registren (mitjançant la declaració obligatoria) entre 120 i 180 casos anuals.

En les infeccions adquiridas a l'Africa predomina l'espècie P. falciparum en el 90 % dels casos.
En les adquiridas a l'Asia i l'Amèrica Llatina hi ha un predomini lleuger de P. vivax , el qual és gairebé l'únic en les infeccions adquiridas a l'Amèrica Central.
La situació del control del paludisme s'ha deteriorat en tot el món, i en algunes àrees revesteix gravetat especial.
Això és, sobretot, per les intervencions humanes en treballs agricoles, de mineria i de desforestació, en zones on ja s'ha desenvolupat una poliquimioresistència.
Aquestes àrees són les regions frontereres entre Tailàndia i la república de Myanmar (ex Birmània), entre Tailàndia i Cambotja, com també a l'estat de Rondònia, al Brasil.
La mortalitat de les infeccions causades per P. falciparum importat a Europa durant els anys vuitanta se situa entre el 2 i el 6 % (3,9 % a Espanya).

Patogènia i anatomia patològica. 

Després de la fase preeritrocítica, P. vivax i P. ovale e tendeixen a envair eritròcits immadurs; P. malariae els eritròcits vells, i P. falciparum no mostra preferència per cap edat dels eritròcits i els parasitarà tots, la qual cosa n'explica la mejor virulència.
Després de la maduració de l'esquizont i el trencament consegüent, stinfecten un nombre considerable d'eritròcits nous.
La patogènia de la malaltia rau en un procés intravascular capil·lar que produeix les alteracions orgàniques principals amb la traducció clínica consegüent.
Les característiques són les següents: els eritròcits parasitats són més fràgils, el seu contingut en oxigen disminueix, i tenen tendència a adherir-se a receptors especifics de l'endoteli capil·lar.
Entre ells s'ha identificat el CD36, que es correlaciona amb formacions en roseta d'eritròcits parasitats, i l'ICAM-I (molècula d'adhesió intracel·lular, o intracellular adherent molecule ) a la paret endotelial.
Els mecanismes de citoadherència en el territori capil·lar cerebral són més freqüents que en altres àrees i es correlacionen amb el nivell de factor de necrosi tumoral (TNF), que es considera mitjancer d'aquesta citoadherència i que se sol elevar en les infeccions greus.
Aquest TNF interfereix en la gliconeogènesi i és responsable de la hipoglucèmia que també es registra en el paludisme greu.
Els eritròcits parasitats emeten unes protuberàncies que els duen a agrupar-se formant masses eritrocítiques grumolloses, la qual cosa, sumada als fenòmens anteriors, determina un alentiment de la circulació capil·lar que condueix a l'anòxia tissular en diversos òrgans.
Aquests fenòmens són evidents sobretot en parasitacions per P. falciparum , a causa de la virulència més acusada i de la major capacitat de penetració eritrocitica que té.

Els òrgans més afectats durant aquest procés reflecteixen les alteracions següents:

1 L' SNC és afectat sobretot en el paludisme cerebral (produït sempre per R. falciparum ).
Els capil·lars meningis i de la substància grisa cerebral presenten apilotaments d'eritròcits parasitats.
A l'escorça són més clàssiques les oclusions capilïars, com hemorràgies "d'anell" (centradas per un vas) però sense infiltració inflamatòria. 

2 La melsa augmenta de grandària i presenta dilatació dels sins, amb hiperplàsia cel·lular i abundants grànuls de pigment malarial ( hemozoïna ) en els macròfags.
En la infecció crònica es produeix fibrosi.

3 El fetge mostra hipertròfia i hiperplàsia de les cel·lules de Kupffer, que contener pigment malarial de color marró negrós.
En infeccions agudes greus es poden observar lesions necroticodegeneratives en l'àrea centrolobel·lar.

4 En el ronyó es pot esperar un punteig hemorràgic a l'escorça i la medul·la.
En la sindrome nefròtica associada a P. malariae s'observa engruiximent de la membrana basal dels capil·lars glomerulars, degut al dipòsit de complexos d'antigen i anticòs especifica que poden ser identificats per immunofluorescència(glomerulonefritis membranosa).
S'ha descrit també unquadre de glomerulonefritis aguda difusa transitòria.

5 La placenta és sens dubte un dels òrgans més afectats.
En els espais intervellosos se solen observar dipòsits d' hemozoïna entre masses de fibrina, com també nombrosos esquizonts madurs.


Immunitat. 

Si la infecció malarial no causa la mort del pacient, els plasmodis determinen dos tipus de resposta immunitària:

a la seva eliminació de la circulació i les visceres, que va acompanyada de restitució de la lesió causada, i 
b reducció progressiva de la parasitèmia després de la fase aguda, i que va seguida de parasitèmies baixes persistents, amb simptomatologia escasea o nul·la

L'exemple més clàssic són les recaigudes de P. vivax si es deixen evolucionar naturalment o si han rebut tractament parcial (formes perifèriques) però no radical (incloent-hi formes intrahepàtiques).

Immunitat natural. 

La majoria dels habitants de l'oest de l'Àfrica la presenta envere P. vivax .
En aquesta regió, només un percentatge baix de la població (que es calcula que és menys del 20 %) posseeix l'antigen Duffy (FyaFyb) determinant del grup sanguini. P. vivax necessita aquest antigen a la superfície eritrocítica per facilitar-ne la penetració.
També l'hemoglobina S confereix certa protecció contra P. falciparum , almenys segons estudis epidemiològics fets en zones endèmiques.

Des del punt de vista individual no hi ha dubte que la gran majoria de les crisis drepanocitiques són causades per infeccions de P. falciparum .
En condicions aeròbiques, la presència de l'hemoglobina S retarda lleugerament el creixement parasitari, fenomen que es veurà molt incrementat quan hi ha poc oxigen.

La protecció que pot proporcionar el dèficit de glucosa-6-fosfat deshidrogenasa (G-6-PD) és motiu de controvèrsia.
Hi ha estudis epidemiològics que indiquen que les dones heterozigòtiques poden estar protegidas davant el desenvolupament intracel·lular del paràsit, però en els homes amb dèficit complet de l'enzim no es comprova cap protecció contra el paludisme.

Immunitat adquirida. 

En el període prenatal i al començament del postpart es produeix un procés d'immunitat passiva transferida a través de la mare o per injecció de sèrum de persones immunes.

Aquesta immunitat és transitòria i, després del primer any de vida, molts nens ja tenen parasitèmies elevades, la qual cosa explica l'alta mortalitat del grup d'1 a 5 anys.
Els nens que sobreviuen desenvoluparan lentament i progressiva una preimmunització que els torna semiimmunes.
La immunitat parcial homòloga que es va desenvolupant és especifica d'espècie i fins i tot de soca, i no existeix immunitat encreuada entre espècies.
Els grups de risc alt per a una malària cerebral potencialment mortal són els nens, les primigràvides i els immigrants d'una zona no endèmica a una regió endèmica, grup en el qual poden incloure's els turistes europeus.
La infecció és més freqüent i greu en les primigràvides, i cursa amb parasitèmies molt altes.
En embarassos successius es restableix la funció esplènica, i la possible infecció va acompanyada d'un nombre de complicacions molt menor.

Quadre clínic. 

El periode d'incubació de la malaltia varia entre 8 i 30 dies; és més curt en el cas de P. falciparum i més llarg per a P. malariae .
Determinades soques de P. vivax poden presentar periodes d'incubació de fins a 9 mesos, com es va demostrar en zones afectades de l'ex-Unió Soviètica.

Sigui quina sigui l'espècie de plasmodi, el quadre clínic està dominat per la crisi febril caracterstica palúdica: després d'unes hores de malestar general, cefalees i miàlgies, apareixen calfreds amb sensació intensa de fred, que requereix tapar-se amb roba abundant en qualsevol estació de l'any.
Després d'aquest periode fred , que dura 15-60 minuts, apareix el perode calent o febril , amb rubefacció facial, pell seca i elevacions tèrmiques que poden atènyer fins als 41 °C.
Aquest estadi sol durar 2-6 h.
El tercer periode, o de lisi, es caracteritza per forta sudació, descens de la temperatura, abatiment i somnolència.
Aquest periode sol durar 24 h.

Paludisme produït per Plasmodium falciparum 

Després d'una primoinfecció per aquest agent, el 25 % dels afectats mor durant els primers 15 dies si no es diagnòstica i es tracta adequadament.
Els pics febrils (40-41 °C) són més elevats que en el cas de P. vivax , i el ritme febril és totalment irregular, per bé que, en general, és diari.
En aquesta espècie, els símptomes prodròmics poden durar uns dies, i en aquest cas sol ser freqüent l'aparició d'un quadre diarreic.
Un cop establert el quadre febril, es palpa la melsa dolorosa i, de vegades, hepatomegàlia; el malalt presenta confusió, que, tot i que pot traduir problemes circulatoris en l'SNC, encara no es pot classificar clínicament de malària cerebral.
Hi poden aparèixer signes d'anèmia hemolítica amb possible ictericia.

Si fins aleshores no s'ha establert el diagnòstic, cal esperar que quan la parasitèmia superi el 5 % d'eritròcits parasitats, aparegui qualsevol de les complicacions, bé de manera aïllada, bé associada. que posarien en perill la vida del pacient.

Entre les diverses situacions clíniques possibles cal destacar-ne les següents:

Malària cerebral. 

Es tracta d'una presentació clínica de meningoencefalitis, amb tota la simptomatologia pròpia d'aquest procés, que duu a un estat comatós, amb pèrdua progressiva de la resposta als estímuls externs.
Cursa amb miosi, hemorràgies retinals frequents, fibril·lacions musculars i signe de Babinski.
En l'LCR s'observa augment de la xifra de proteïnes.

Complicacions hematologiques. 

A banda l'anèmia hemolitica ja esmentada, aquesta espècie de plasmodis pot provocar una síndrome de coagulació intravascular disseminada amb plaquetopènia, productes de degradació del fibrinogen positius i descens del fibrinogen i dels factors de coagulació.

Hipoglucèmia. 

Apareix en el paludisme greu, bé pels nivells alts de TNE per anòxia tissular (mena a la glicòlisi cerebral), terapèutica amb quinina (efecte insulínic), de manera espontània o durant l'embaràs.
En qualsevol cas, cal tenir en compte aquesta complicació, atès que pot interferir en el nivell de consciència i motivar errors de judici clínic en el cas de la malària cerebral.

Complicacions pulmonars. 

S'ha descrit una síndrome de destret respiratori de l'adult en pacients amb parasitèmies altes i rehidratació intravenosa.

Insuficiencia renal aguda.

En les infeccions greus (amb parasitèmia elevada), la complicació renal és freqüent.
Poden aparèixer proteinúria, oligúria i urèmia, que reflecteixen l'anòxia de l'òrgan, com també necrosi tubular aguda resultant de l'hemòlisi accentuada.

Ruptura esplènica. 

La majoria dels casos publicats corresponen a parasitacions per P. vivax .
Tot i que s'han registrat casos de ruptura espontània, en general aquesta es produeix després d'un traumatisme, entre els quals s'inclou la palpació agressiva de l'hipocondri esquerre.
La presència d'infart esplènic previ constitueix un factor de risc.

Embaràs. 

P. falciparum (més que altres espècies) és causa freqüent d'anèmia, avortaments espontanis i nounats de pes baix.
Això és més frequent en primigràvides i en dones no immunes.

Altres complicacions. 

Una manifestació especial del paludisme per P. falciparum , que sol ocórrer en pacients que prenen quinina, és la febre intermitent biliar hemoglobinúrica .
En aquest cas es produeix, bruscament, una hemòlisi violentissima acompanyada de febre alta, calfreds, vòmits, cefalàlgia, dolors a les regions renals, ictericia, hemoglobinúria i disminució ràpida del nombre d'eritròcits.
Al cap d'unes hores augmenta la ictericia.
Per efecte de l'obstrucció renal, produïda per l'hemoglobina dissolta, s'hi registra oligúria o anúria, que sovint es tradueix en urèmia.

Per això, com també per la insuficiència cardíaca imminent, i de vegades també per l'anèmia ràpidament creixent, no és estrany que es produeixi la mort per insuficiència renal aguda (20-30 %), als 3 o 4 dies o bé en plena convalescència.
El pronòstic depèn de l'evolució de la diuresi, del grau d'anèmia i de l'estat de l'aparell circulatori.

Síndrome d'esplenomegàlia tropical. 

Es tracta d'una reacció immunitària anormal enfront del paludisme crònic, però que protegeix el pacient contra la malaltia.
En tota esplenomegàlia massiva que no respon a les causes habituals cal considerar els criteris seguents, que són els que defineixen aquesta síndrome:
a presència d'immunitat malarial (títol elevat d'anticossos immunofluorescents);
b lgM sèrica, dues desviacions estàndards per sobre de la mitjana local;
c limfocitosi sinusoïdal hepàtica (biopsia hepàtica); 
d resposta limfocítica normal a la fitohemaglutinina, i 
e resposta clínica i immunitària a la terapèutica antipalúdica continuada a dosis profilàctiques.


L'estimulació continuada per un antigen o mitogen palúdic que estimula els limfocits B seria la responsable de la producció exagerada d'lgM, amb la formació conseguent d'immunocomplexos de pes molecular elevat.
La sobreproducció d'immunoglobulines també es deu al descens de la fracció T8 (supressora) dels limfocits T. La nova denominació esplenomegàlia malarial hiperactiva està guanyant adeptes, en detriment de la clàssica.

Paludisme produït per Plasmodium vivax 

El periode d'incubació habitual (15 dies) pot prolongarse a 8-9 mesos, i fins i tot superar l'any.
En la primera crisi, durant els 2 o 3 primers dies la febre és irregular, però més endavant apareix la periodicitat paroxismal terciària.
En les recidives provocadas per formes intrahepàtiques, els prodroms de cefalea i malestar general no solen presentar-se tan sovint.
La periodicitat terciària tampoc no és evident en aquestes recaigudes.
La duració mitiana d'una infecció per P. vivax no tractada sol ser de 3-5 anys.

Paludisme produït per Plasmodium malariae 

Aquesta és la més crònica de totes les formes de paludisme.
Sol cursar amb parasitèmies baixes asimptomàtiques, per bé que cal esperar exacerbacions agudes, a vegades amb intervals d'un o diversos anys entre les crisis.

Això va fer pensar que en aquesta espècie també hi devia haver formes equivalents a l'hipnozoït, però fins avui no s'ha demostrat en aquesta espècie la presència d'un cicle extraeritrocític intrahepàtic La teoria predominant postula que aquest plasmodi és capaç de persistir en l'eritrocit i burlar (mitjançant variacions antigèniques) la defensa humoral i cel·lular de l'hoste.

Paludisme produït per Plasmodium ovale 

Les característiques clíniques són molt semblants a les de P. vivax , però la intensitat de les manifestacions clíniques és menor i les recuperacions espontànies són encara més freqüents.
Les recaigudes es produeixen a partir d'hipnozoïts intrahepàtics.

Diagnòstic del paludisme. 

Ja s'ha assenyalat la importància de la història epidemiològica en una síndrome febril.
La confirmació diagnòstica s'obté per l'observació microscopica directa del plasmodi, per a la qual cosa cal sol·licitar una gota grossa i una extensió sanguínia tenyides per Giemsa, Leishman o Romanourski-eosina.

Mitiançant la tècnica de la gota grossa s'obté una gran acumulació d'eritròcits per camp, la qual cosa permet detectar taques de pigment malarial.
L'objectiu és determinar la positivitat o la negativitat malarial, però no permet identificar-ne l'espècie.

Per fer-ho cal una observació detallada de l'extensió.

A més de permetre el diagnòstic de l'espècie, amb l'extensió és pot quantificar la parasitèmia en percentatge d'eritròcits parasitats (fig 1736), factor molt necessari tant per al pronòstic com per seguir l'evolució terapèutica.
Atesa la gravetat de la infecció per P. falciparum , en casos de dubte sempre s'ha d'enviar la preparació a un centre de referència tan de pressa com sigui possible.

Malgrat els avantatges, la gota grossa no arriba a detectar parasitèmies baixes, ni a càrrec de microscopistes experimentats.
Amb tot, actualment continua essent el mètode preferit.
La tècnica del taronja d'acridina o QBC no millora la sensibilitat del procediment.

S'està experimentant la detecció de P. falciparum emprant mètodes d'hibridació del DNA del plasmodi marcat radioactivament i que podrien detectar parasitèmies de 0,0001 % en 10 mL de sang.
De moment, es duen a terme solament en laboratoris d'investigació.

Els mètodes serològics tenen valor per a estudis epidemiològics i per fonamentar una sospita en casos de parasitèmia baixa.
També tenen aplicació entre les crisis agudes de P. vivax , en les quals no s'ha pogut fer una gota grossa o quan aquesta ha estat negativa, però ha pogut tractar-se de parasitèmies baixes.
Titols d'anticossos immunofluorescents superiors a 1/200 (IgM) serien molt sospitosos d'una infecció recent o d'una crisi de recaiguda.
Amb tot, els titols superiors a 1/64 reflecteixen una resposta immunitària a la infecció, però no confirmen necessàriament la presència de paràsits circulants.

La utilització d'un sol antigen limita l'especificitat de la serología; amb tot, existeix una reactivitat encreuada entre les espècies de plasmodis, per bé que en un grau de sensibilitat menor que el de l'espècie emprada.

Tractament del paludisme. 

Concepte de paludisme resistent. 

La resistència defineix la facilitat que té el paràsit de sobreviure i fins i tot de multiplicar-se, a pesar d'haver administrat (a dosis habituals i fins i tot més elevades) un fàrmac suposadament actiu.
En el cas del paludisme, es feia referència sempre a la resistència del P. falciparum a la cloroquina , encara que actualment aquest concepte es pot estendre a altres antipalúdics nous.
Recentment, s' han descrit casos de resistència de P. vivax a la cloroquina a Indonèsia (SCHWARTZ, 1991) i a Papua Nova Guinea (WHITBY, 1989).

Des del 1960 fins al 1980, la resistència a la cloroquina era confinada a zones de l'Amèrica Llatina i del sud-est asiàtic.
A partir d'aleshores es va comprovar una ràpida extensió de les àrees de resistència.
Entre el 1980 i el 1982, el problema va assolir la costa est africana.
A les acaballes del 1983 la presència de soques resistents es va estendre fins al Pacific, afectant Papua Nova Guinea, Vanuatu i les Illes Salomó, passant per les Filipines i Indonèsia .
Cap a l ' oest es va estendre al subcontinent indi.
Pràcticament ja no queda cap pais de l'Africa subsahariana on no s'hagi detectat cert grau de resistència a la cloroquina.

Els graus de resistència que es poden observar in vivo , són els següents:
RI desapareix la parasitèmia asexual durant la primera setmana, amb recrudescència posterior durant les 3 setmanes següents.

RII s'observa una reducció notable de la parasitèmia, però no s'aconsegueix eliminar-la. 

RIII no s' observen reduccions de la parasitèmia, i el quadre clínic empitjora.


La sensibilitat a la cloroquina es defineix per la desaparició de la parasitèmia asexual durant la primera setmana i sense aparició de recaigudes, després d'una dosi de 25 mg/kg en 3 dies de tractament.

El mecanisme de la resistència rau en les mutacions espontànies en la composició genètica de la població parasitària.

La freqüència d'aquestes mutacions varia segons la soca i segons el grau de pressió medicamentària sobre la població.

Infeccions produïdes per P. vivax o P. ovale 

1 Tractament de la parasitèmia perifèrica: 600 mg de cloroquina de base, seguits de 300 mg a les 6-8 h.
El règim per a les 48 h següents és de 300 mg del producte de base diaris, que complementen un total de 3 dies.
S'administrarà Resochin, que conté 150 mg del producte de base per pastilla. 

2 Tractament de les formes intrahepàtiques: 15 mg/dia de primaquina durant dues setmanes.
Si es tracta d'un cas de P. vivax adquirit al Pacific o al sud-est asiàtic, el tractament ha de prolongar-se una setmana més.
Totes les dosis indicades anteriorment són vàlides per a adults de 50-65 kg de pes corporal.
Abans d'administrar primaquina s'ha de comprovar que no hi hagi dèficit de G-6- PD.


Infeccions produïdes per P. malariae . 

La mateixa pauta anterior, però en aquest cas no es planteja la necessitat de tractar una forma intrahepàtica.

Infeccions produïdes per P. falciparum . 

En qualsevol cas, aquesta infecció requereix l'hospitalització del pacient.

Pacient que procedeix d'una àrea sensible a la cloroquina. 

Es tracta només la parasitèmia perifèrica (no hi ha hipnozoïts en aquesta espècie), amb la pauta anterior per a P. vivax .

Si el pacient presenta estat semicomatós, està indicada la pauta amb quinina parenteral i fins i tot s'aconsella de continuar la mateixa pauta que per als casos resistents, ja que les llistes de paisos presentadas poden estar desfasadas.
WHITE et al han demostrat que la resposta terapèutica a P. falciparum en una zona sensible a la cloroquina no és millor amb quinina que amb cloroquina (en contra de la idea general).
Així mateix, la cloroquina ha reduit la parasitèmia de manera més ràpida que la quinina quan s'han emprat totes dues per via parenteral.
Amb tot, si se'n dubta, seria aconsellable de mantenir la combinació sinèrgica de quinina més un antibiòtic.

Pacient que procedeix d'una àrea de resistència. 

En cas de simptomatología clínica significativa, es comença amb una pauta de quinina intravenosa , 600 mg cada 8 h, que pot canviarse a la via oral quan l'estat del malalt ho permeti.
La duració del tractament és de 7 dies, que es recomana d'allargar fins a 10 dies quan el malalt procedeix del sud-est asiàtic.
En cas de pacients amb bon estat general, es pot iniciar el tractament amb quinina i doxiciclina per via oral a les mateixes dosis.

Els efectes de quinisme solen desaparèixer en pasear a dosis menors però més freqüents, de manera que es continuï donant la mateixa quantitat diària prevista.

Les dosis intravenosas s'han d'administrar mitjançant microdegotador, mai en menys de 2 h (a fi d'evitar efectes de quinisme) i, preferiblement, en 4 h.
Com a complement a la quinina, els antibiotics d'acció protozoocida més emprats són les tetraciclines.
Si l'estat del pacient ho permet, pot emprar-se doxiciclina, a dosis de 100 mg cada 12 h, el mateix nombre de dies que s'administra quinina.

En casos amb clara afectació de l'SNC es pot començar amb una primera dosi de quinina equivalent a 20 mg/kg , i continuar després amb la pauta habitual de 10 mg/kg .

Quan la parasitèmia s'acosta al 20 % i va acompanyada d'altres signes de gravetat, cal plantejar-se l'exsanguinotransfusió com a arma complementària de la teràpia especifica.

La clindamicina i l'associació trimetoprim-sulfametoxazole són altres antibiòtics que es poden emprar en comptes de la tetraciclina, si existeix alguna contraindicació a aquesta, com és el cas de nens i dones embarassades.

Tractaments alternatius. 

Si el malalt tolera la via oral i no es disposa de quinina, es poden emprar dos medicaments que s'han de sol·licitar a través del departament de medicaments estrangers del Ministeri de Sanitat i Consum.

Es tracta de la mefloquina i l' halofantrina , solament disponibles en presentació oral, però que tenen l'avantatge d'una administració curta.

La mefloquina s'administra a adults en dosis d'inducció de 750 mg, seguits de 500 mg a les 8 h i, finalment, 250 mg a les 24 h.
Actualment, es prefereix emprar la mefloquina solament com a profilàctic, ja que els seus efectes secundaris són molt més freqüents i pitjor tolerats a dosis terapèutiques.

La mefloquina s'administra a dosis de 500 mg (2 comprimits), 3 preses separades per 6 h.
La dosi es repeteix una setmana més tard.
Quan s'ha intentat elevar la dosi, s'han produït casos mortals per arítmia.
Per tant, en principi no s'hauria d'administrar a malalts amb arítmia cardiaca, ni tan sols en dosi estàndard.
a quan la via oral sigui una possibilitat real;
b b) quan no hi hagi criteris de gravetat, ja que la seva acció és lenta;
c en casos de parasitèmia baixa (inferiors al 2 %), per la mateixa raó anterior, i 
d en absència d'embaràs, per raons d'estricta prudència
.

En àrees de poliquimioresistència, com les zones frontereres del nord de Tailàndia, s'empra artesunat, artemeter o artemisina durant 3 o 4 dies juntament amb una dosi única de mefloquina.

Profilaxi del paludisme. 

Quimioprofilaxi. 

Aquest tema es desenvolupa en Consells mèdics per a viatjar al tropic.

Immunoprofilaxi. 

Per primera vegada, es disposa d'una vacuna segura per assajar-la en humans (AMADOR, 1992).
Es tracta de la primera vacuna produïda sintèticament i que actua sobre els antígens de l'estat sanguini del paràsit (per tant, no protegiria el viatger).
Ha estat produïda a l'lnstitut d'lmmunología de Bogotà i, després de demostrar graus variables d'eficàcia protectora a l'Amèrica Llatina (VALERO, 1993), s'ha assajat a l'Africa en zones de transmissió continuada de P. falciparum , causant de morbiditat i mortalitat elevades.
Els resultats d'aquest assaig, que té un investigador principal espanyol (ALONSO, 1994), van mostrar una eficàcia del 31 % en nens d'1-5 anys.

Leishmaniosi 

Concepte. 

Les leishmaniosis són un conjunt de malalties molt diferents entre elles, produïdes per espècies diferents d'un protozou pertanyent al gènere Leishmania .
Hi ha dues formes bàsiques, cutània i visceral, dependents de l'espècie de Leishmania causant i de la resposta immunitària establerta.
Tenen en comú l'agent causant (alguna espècie de Leishmania ), el vector (un insecte anomenat flebòtom), la reserva d'infecció (vertebrats) i el parasitisme de les cèl·lules del sistema reticuloendotelial de l'hoste (sobretot, macrofags).

Cicle biològic. 

Ecoepidemiologia. 

Leishmania presenta un flagel en l'insecte, per la qual cosa s'anomena promastigot ( mastigos = "fuet"); i no en té quan parasita els macrofags dels hostes vertebrats, per la qual cosa rep el nom d'amastigot.
Quan una femella del flebòtom engoleix sang d'un animal parasitat, ingereix macrofags amb amastigots.
Aquests s'alliberen per tal de multiplicar-se en el tub digestiu, i adquireixen la forma de promastigots infectius.
Davant una nova ingestió, el flebòtom inocula saliva per a vasodilatar i, amb ella, paseen els promastigots a l'animal i penetren en els macrofags; així es tenca el cicle.

Una vintena d'espècies de Leishmania són capaces de produir leishmaniosi.
Es poden classificar en dos grans grups per les seves implicacions epidemiològiques: les d'origen antroponòtic, que tanquen el cicle "home (reserva)-flebotom-home", i les d'origen zoonòtic, que responen al cicle "anima-vertebral no home (reserva)-flebòtom-home".
Els vectors en el Vell Món són els flebòtoms, i en el Nou Món, les lutzomyies, tots dos dípters pertanyents a la subfamília Phlebotominae .

Les leishmaniosis es distribueixen per 88 països, i van des de zones àrides a tropicals.
Dotze milions de persones pateixen alguna leishmaniosi i, cada any apareixen 1.500.000 casos nous, dels quals 500.000 són viscerals (el 90 % a l'India i Sudan) i 1.000.000 cutanis (el 90 % a Afganistan, Aràbia Saudita, Algèria, Brasil, Iraq, Iran, Síria i Sudan).
Així mateix, 35 milions de persones viuen en zones de risc.

Patogènia. 

Per a escapar de la resposta immunitària inespecífica de l'hoste vertebral, el promastigot entra en el macròfag.
La proteïna sèrica C3 del complement es diposita en la superfície del protozou, i així es reconeixen certs receptors de membrana del macròfag.
Altres molècules abundants en la superfície de Leishmania , com LPG o Gp63, també s'uneixen a aquests receptors.

Un cop fixats els promastigots a macrofag, són englobats en un vacúol i adquireixen la forma d'amastigots.

El macrofag produeix metabòlits oxigenats i forma lisosomes secundaris per a tractar de destruir els amastigots.
Els antígens del protozou destruït són expressats en la membrana del macrofag i presentats als limfocits T en el context dels antígens de classe II del complex major d'histocompatibilitat.
L'esquema immunològic proposat és el següent.
En el cas de les leishmaniosis cutànies, els limfocits T CD4+ inicien la resposta cel·lular de les subpoblacions Thl amb producció de limfocines, sobretot interferó gamma (IFN) i interleucina (IL-2).
Aquestes limfocines són activadores dels macrofags, de manera que encara es fan més operatius els mecanismes dependents de l'oxigen i lisosomics, clau per a destruir les leishmànies.

Mentre s'estableix aquesta resposta, gràcies a uns mecanismes inhibidors de les hidrolases lisosòmiques i dels metabòlits d'oxigen, Leishmania pot impedir l'acció dels macrofags i aconsegueix sobreviure en aquests, fins que es controla la infecció.
Amb tot, en les leishmaniosis viscerals, els limfocits T CD4+ estimulen les subpoblacions Th2 amb producció d'IL4, IK5 i IL-IO, de manera que els macrofags no s'activen i la malaltia progressa.
En aquests casos, la cooperació entre limfocits T i B afavoreix el desenvolupament de la resposta humoral.
La multiplicació dels amastigots dins el vacúol del macrofag és determinada per la virulència de cada espècie de Leishmania i per la base genètica de susceptibilitat que tingui l'hoste.

Síndromes clíniques 

Leishmaniosi visceral zoonòtica 

L. infantum , agent d'aquesta leishmaniosi, és propia dels països mediterranis i la Xina.
L. chagasi, a Amèrica, és idèntica a L. infantum .
La reserva d'infecció principal és el gos, amb prevalències del 3 al 15 % a les zones endèmiques.
En l'ésser humà immunocompetent, la leishmaniosi visceral és més freqüent en la infància que en altres edats ( 3:1 ).
A Espanya es declaren uns 100 casos anuals (0,3 per 100.000 habitants), si bé la subdeclaració hi és patent.
La majoria dels casos es localitzen al Llevant i la Meseta Central.

Quant a la inoculació, els macrofags parasitats envaeixen les visceres.
Els primers símptomes apareixen després d'un període d'incubació variable i llarg (no inferior a 2 mesos).
Els òrgans de diana principals són la melsa, el fetge i la medul·la ossia, pero en poden resultar afectades altres àrees, com la mucosa intestinal o els pulmons.
La triada simptomàtica es presenta amb febre alta, esplenomegàlia i leucopènia, a la qual segueix pancitopènia.
Les infeccions secundàries poden provocar la mort.
En la resposta humoral hi ha elevació d'anticossos especifics juntament amb hipergammaglobulinèmia policlonal (més de 8 g de proteïnes/dL de plasma).
El fet immunologic essencial és, amb tot, la supressió total de la hipersensibilitat cel·lular i, per tant, la multiplicació incontrolada de paràsits dins els macrofags.

Així, la intradermoreacció de Montenegro amb leishmanina és negativa fins que el malalt es guareix.
Els pacients són immunes a la reinfecció per L. infantum i L. donovani .

Leishmaniosi i SIDA 

Des del 1985 s'han descrit més de 700 casos d'aquesta coinfecció en tot el món, i d'aquests, 400 a Espanya.
Des del punt de vista clínic, aquesta associació és igual a la leishmaniosi visceral convencional, amb quatre particularitats:
a s'associa a leishmaniosi cutània difusa, amb granulomes o no, pero la biòpsia de pell presenta freqüents amastigots i la intradermoreacció és negativa (fig 1737);
b pot afectar, primàriament o secundària, organs poc freqüents, com el pulmó, la laringe, el duodè, la mucosa intestinai, el recte i l'LCR, de manera que les manifestacions inicials poden ser poc especifiques o, fins i tot, passar inadvertidas;
c en la gran majoria dels casos, apareixen recidives a pesar del tractament correcte, i
d més del 40 % dels malalts coinfectats no presenten anticossos anti- Leishmania malgrat que s'aïllen paràsits de la medul·la ossia.
En diversos casos s'ha pogut demostrar una historia prèvia de leishmaniosi cutània.

La forte associació entre la leishmaniosi visceral i l'HIV (5-15 % d'HIV-positius amb febre) suggereix que Leishmania pot tenir un comportament oportunista.
Aquesta idea es reforça pel fet que el 10-30 %de la població que viu en zones endèmiques presenta intradermoreacció positiva.
Es a dir, que poden existir portadors asimptomàtics que davant una immunodepressió hipotètica, desenvolupen leishmaniosi.
Pero això no és tot: la freqüència de variants bioquímiques (zimodemes) poc comunes de L. infantum entre els malalts amb leishmaniosi i HIV i el fet que la immensa majoria d'ells siguin drogoaddictes per via parenteral suggereixen que les xeringues compartidas poden ser una via de transmissió possible.
L'OMS calcula que entre el 3 i el 7 % de tots els malalts de SIDA del sud d'Europa desenvolupen leishmaniosi visceral, i que més del 50 % de les leishmaniosis viscerals s'esdevenen en l'adult a causa de la coinfecció per l'HIV.

Leishmaniosi visceral antroponòtica o kala-azar. 

Leishmaniosi cutània postkala- azar 

L. donovani es presenta a l'lndia com a antroponosi, i a l'est d'Àfrica com a zoonosi.
Dins el seu marc endèmic, cursa amb brotades epidèmiques que afecten desenes de milers de persones l'any.
L'estat de nutrició de la població és associat a la presència de leishmaniosi visceral.
Anys després del tractament correcte d'un kala-azar indi, pot aparèixer un quadre de noduls indurats dispersos per la pell (leishmaniosi cutània de post kala-azar ), en la biòpsia de la qual hi ha nombrosissimes leishmànies i la intradermoreacció és negativa.
Des del punt de vista clínic i immunològic, en aquesta leishmaniosi cutània existeix una situació d'anèrgia molt semblant a la de la lepra lepromatosa, amb la qual s'ha d'establir el diagnòstic diferencial.

Leishmaniosis cutànies del Vell Món 

La lesió tipica, "botó de l'Orient", és un nodul que ateny alguns centimetres de diàmetre, que es pot ulcerar o no; primer presenta una crosta que, en caure, mostra un fons infiltrat que s'infecta fàcilment.
Sol guarir de manera espontània.

Leishmaniosi cutània urbana 

Leishmaniosi cutània recidivant 

És produïda per L. tropica a les ciutats, i respon a l'esquema antroponòtic home-flebotom-home, per la qual cosa cursa de manera endèmica amb casos esporàdics. 
És propia de l'Àsia Menor.
Al cap de 4-6 setmanes de la inoculació, es desenvolupa una pàpula eritematosa, en general única, que s'ulcera i presenta un fons sec.

Guareix espontàniament al cap d'l o 2 anys, i hi deixa cicatriu.
A vegades, al cap d'alguns anys, pot recidivar (leishmaniosi cutània recidivant) en forma d'una nova lesió adjacent a ia cicatriu inicial, sense respondre al tractament.
Es caracteritza per la presència d'amastigots escassissims i per una intradermoreacció molt intensa.

Leishmaniosi cutània rural 

L. major causa una lesió única o múltiple amb tendència a confluir.
Guareix espontàniament i lentament.
Es una zoonosi propia de zones rurals i periurbanes del nord de l'Àfrica i l'Àsia Menor, que cursa amb onades epidèmiques associades a la dinàmica de reproducció de certs rosegadors reserves, en els caus dels quals viuen els flebòtoms.

Leishmania si per L. aethiopica 

Es presenta a l'est de l'Àfrica com a lesió única, pero amb certa tendència a produir formes mucocutànies i fins i tot leishmaniosi cutània difusa.
Cal establir el diagnòstic diferencial amb la lepra.
El damà roquer ( Hyrax spp ) n'és la reserva d'infecció.

Leishmaniosi cutània per L. infantum 

En l'última dècada s'ha establert, mitjançant tipificació amb isoenzims, que les soques aillades de lesions cutànies en pacients a Itàlia, França, Espanya, Portugal i a les regions de l'Atles del Marroc, Algèria i Tunisia, són produïdes per certs zimodemes de L. infantum amb tropisme cutàni.
Així, doncs, s'ha descartat l'existència de L. tropica i L. major en els països del sud-oest d'Europa.
En el Magrib apareixen totes tres espècies, peró en biotops diferents.
Se sospita que la reserva d'infecció és el gos.

Leishmaniosis cutànies del Nou Món 

Leishmaniosi per L. peruviana (Uta) 

Lesió única que sol afectar els nens i és de guarició espontània.
Sembla que és l'antroponosi pròpia de les valls andines.
No s'associa a lesions mucocutànies.

Leishmaniosi per L. guyanensis (pian del bosc, o pian bois) 

Causa úlceres múltiples que, sense tractament, poden estendres per les cadenes limfàtiques de manera semblant a l'esporotricosi.

Aleshores apareixen dotzenes de lesions ulcerades o hiperqueratòtiques.
En una baixa proporció de casos mostra tendència a la forma mucocutània. 
És propia de l'Amèrica del Sud, essent la seva reserva dtinfecció els peresosos, els óssos formiguers i els opossums.

Leishmaniosi per L. panamensis ("picada de liana") 

Provoca lesions ulceroses que no tendeixen a la guarició espontània, amb afectació limfàtica comunament en forma de rosari.
Té tendència a produir lesions mucocutànies en el 5 % dels casos.
Es produeix a l'Amèrica Central i nord de l'Amèrica del Sud en àrees principalment de bosc primari, en la proximitat del qual viuen les reserves d'infecció (peresosos de dos dits, opossums i rates semiespinoses).

Leishmaniosi per L. brasiliensis , leishmaniosi mucocutània o espúndia 

Aquesta espècie produeix en general una lesió única, amb afectació limfàtica.
Sense tractament, quasi en el 15 % dels casos evoluciona a leishmaniosi mucocutània; també denominada tegumentària o espúndia, era coneguda per les cultures preincaiques.
La lesió primària és semblant a la d'altres leishmaniosis cutànies, pero, al cap d'alguns anys d'evolució, es produeix la destrucció dels cartilags nasals i del paladar tou, la qual cosa ocasiona mutilacions extenses amb afectació dels teixits adjacents ("nas de tapir", fig 1738).
Està àmpliament difosa per l'Amèrica del Sud i l'Amèrica Central, sobretot en zones de bosc primari, de manera que sol afectar els buscadors de minerals, constructors de carreteras, caçadors, colons, etc. La seva reserva d'infecció no és ben coneguda.
També afecta zones periurbanes del Brasil i Veneçuela, on els gossos i els equins actuen de reserva.

Leishmaniosi per L. mexicana 

Aquesta espècie ocasiona una lesió única que guareix espontàniament; això no obstant si aquesta es localitza al pavelló auricular, causa la pèrdua del cartilag, atesa la irrigació escassa ("úlcera dels chicleros ").
Era una malaltia professional entre els recol lectors de cauixú de la peninsula del Yucatán, Mèxic.
Certs rosegadors actuen com a reserva d'infecció.

Leishmaniosi per L. amazonensis 

Rarament produeix malaltia en l'home, atès que és transmesa per un vector molt poc antropofilic.

La lesió, única o múltiple, té forte tendència a produir leishmaniosi cutània difusa resistent a la guarició.

És propia del bosc secundari de la conca amazonica i d'Amèrica Central.

Diagnòstic de les leishmaniosis. 

Diagnòstic directe. 

En la leishmaniosi cutània es fa biòpsia de l'extrem induras i, en les viscerals, una aspiració de medul·la ossia.
L'empremta es tenyeix amb colorant de Giemsa.
En els macròfags s'observen els amastigots amb el seu nucli i cinetoplast (mitocondric en DNA extracromosomic).

Per bé que els amastigots són indistingibles entre ells, el pronòstic de les leishmaniosis és diferent segons l'espècie de Leishmania de què es tracti.

Per això, calen estudis epidemiològics en els quals s'identifiquin les espècies presents en una zona i, si és possible, en cada lesió, mitjançant tècniques bioqumiques, com la caracterització per isoenzims i les sondes de DNA.

Aquestes tècniques requereixen l'aïllament de les soques i cultivar-les en medis específics, essent el més comú un agar-agar sang conegut com a medi NNN (Novy-Nicolle-McNeal).
Des de la seva inoculació fins que apareixen promastigots passa una setmana o més, però té més rendiment que la tinció.

Diagnòstic immunològic. 

La intradermoreacció de Montenegro revela la hipersensibilitat retardada en les leishmaniosis cutànies i mucocutànies.

En els casos positius s'observa una induració més gran de 5 mm al cap de 48 h.

És fàcil detectar anticossos especifics en les leishmaniosis viscerals i mucocutànies a causa de la producció alta d'lgG.
Les tècniques serològiques són molt sensibles i especifiques, però les reaccions encreuades amb el paludisme, la tripanosomiasi americana i els micobacteris són possibles perquè comparteixen antígens de superfície.
La tècnica més emprada és la immunofluorescència, a la qual cal associar una altra tècnica.

Tractament. 

Leishmaniosis viscerals. 

El tractament d'elecció es basa en els antimonials pentavalents.
La resposta immunitària per limfòcits T revesteix importància capital per a contrbuir a l'eliminació d'aquests paràsits.
La seva depreció explica les recaigudes freqüents en els malalts coinfectats per Leishmania i HIV.
La immunoteràpia, associant BCG o polimers sintètics als antimonials, en millora la guarició clínica, però no la parasitològica.

El grup actiu dels antimonials rau en la molècula Sb 5+.
Els medicaments principals són dos: antimonial de meglumina o Glucantime (20 mg/kg/dia en dues injeccions, durant 28 dies) i estibogluconat de sodi o l'entostam (8,5 mg/kg/dia , durant 28 dies).
En el cas de Glucantime, no hi fa res si es depassen els 850 mg/dia , com es pensava erròniament.
Al cap d'un mes d'haver acabas el tractament cal fer un control parasitològic i hematològic, que es repetirà al cap d'uns 12 mesos.
Els pacients amb disfunció renal presenten intolerància, i alguns pateixen efectes secundaris com anorèxia, vòmits, nàusees, malestar, miàlgies, cefalees i, de vegades, letàrgia.
Poden aparèixer canvis reversibles en l'ECG, com inversió en l'onda T i prolongació de l'espai QT Davant una intolerància o recaiguda cal instaurar un tractament alternatiu, com amfotericina B, que ha de continuar fins a arribar a una dosi total d'1-3 g.
Es pot emprar l'amfotericina B en liposomes, la qual cosa permet de recluir els efectes secundaris i arribar a un efecte de diana en els macròfags.

Leishmaniosi i SIDA. 

En aqueste malalts se suggereix emprar les mateixes dosis d'antimonials o, fins i tot, l'amfotericina B com a primera elecció.
Certs autors recomanen una profilaxi durant tota la vida amb pentamidina en aerosol per tal d'evitar les recaigudes i prevenir la infecció per Pneumocystis carinni , per bé que s'ha descrit el risc de crear una diabetis insulinodependent.

Leishmaniosis cutànies. 

Les lesions per L. major , L. peruviana i L. mexicana es poden tractar per via intralesional si no estan ulceradas, no hi ha participació limfàtica o no estan en zones on la cicatrització sigui difícil.
Com a normes generals, no s'ha de treure la crosta, i els antisèptics locals solament s'han d'aplicar si hi ha infecció.
En la resta de casos s'han de tractar de manera sistèmica (vegeu més amunt), sobretot si són causats per L. brasiliensis .
Les formes difuses produides per L. amazonensis es tracten amb antimonials, els quals poden associar-se a isoniazida i rifampicina pel seu efecte sinèrgic.
La forma cutània causada per L. aethiopica no respon als tractaments habituals, i l'ús d'estibogluconat de sodi (34 mg/kg un cop la setmana) en els casos amb participació mucocutània s'ha de mantenir fins a 4 mesos després de la guarició, sense que això asseguri evitar recaigudes uns mesos després.
Els casos recidivants per L. tropica requereixen tractament precoç i mantingut, atès que són reserva infectiva per al vector.

Les formes mucocutànies es tracten amb antimonial de meglumina (20 mg/kg/dia durant un minim de 4 setmanes). i és molt important el control serològic.
Si es produeix una recaiguda, cal duplicar el temps de tractament i, davant un nou fracàs, emprar amfotericina B.

Profilaxi de les leishmaniosis. 

Les formes cutànies i viscerals antroponòtiques requereixen un diagnòstic i un tractament precoces, com també una recerca activa dels casos per interceptar-ne la transmissió.
En les leishmaniosis zoonòtiques amb reserves d'infecció peridomèstiques, com els rosegadors en el cas de L. major , poden ser controlats mitjançant l'eliminació dels caus amb arades.
Les reserves d'infecció selvàtiques (formes cutànies del Nou Món) no són susceptibles de control.
En la leishmaniosi mediterrània, el control de gosos seropositius mitiançant el sacrifici massiu, per bé que s'ha de recomanar, no sol ser acceptat socialment.
Des d'un punt de vista individual, a la detecció serològica de cànids positius després del periode de transmissió (estiu) ha de seguir ei tractament precoç dels animals per obtenir la guarició clínica: això no obstant, la guarició parasitològica no s'aconsegueix de manera que els gossos recauen uns mesos després d haver acabat el tractament.
Amb tot, amb aquest s'aconsegueix que no resultin infectius per als flebòtoms en els mesos posteriors. de manera que se suggereix administrar un segon tractament complet abans de l'estiu, durant el qual apareixen els vectors.

El control dels vectors inclou mesures com la ruixada amb insecticides residuals (piretroides) a les casetes dels gossos, ràfecs de portes i finestres, vivers potencials dels flebòtoms, com llenyers, femers, caus propers a les cases, barbacanas en murs de pedra, etc.
L'ús de teles metàl·liques a les finestres és útil si el porus de la malla és inferior a 2 x 2 mm i s'impregnen de piretroides.

A Espanya, les leishmaniosis són malalties de declaració obligatòria, de manera que cal notificar-ne totes dues formes.

Tripanosomiasi 

Tripanosomiasi africana 

La malaltia és causada per tripanosomes del grup T. brucei , la distribució geogràfica del qual coincideix amb la mosca del gènere Glossina o tse-tse.
La zona de major prevalença és la banda subsahariana que abarca l'Àfrica occidental, central i oriental; en queden fora Namibia, Sud-àfrica, Swazilàndia, Zimbabwe i el sud de Moçambic.
S'estima que el nombre de casos anuals ateny uns 12.000.
Es distingeixen dos tipus d'infecció: la produïda per T. brucei gambiense (malaltia del son gambiana) i la causada per T. brucei rhodesiense (malaltia del son rhodesiana).

Etiologia. 

Fins fa molt poc de temps, la distinció entre tots dos tipus es feia segons el comportament de la malaltia (aguda per al tipus rhodesià i crònica insidiosa per al gambià).
Actualment se sap que T. brucei rhodesiense sobreviu a la incubació en sang humana, cosa que no s'esdevé en el cas de T. b. gambiense .
Aquest darrer es pot diferenciar de T. b. rhodesiense per l'anàlisi de la composició enzimàtica.
Dins la banda de l'Àfrica negra descrita, T. b. rhodesiense es localitza a Etiòpia, Uganda, Tanzània, Zàmbia, Botswana i el nord de Moçambic.
L'home adquireix la malaltia a través de la picada de la mosca infectada.

Epidemiologia. 

Tripanosomiasi gambiana. 

Es transmet en les zones de rius i llacs de l'Àfrica occidental i central, essent l'home la principal reserva d'infecció de la malaltia.
Amb tot, estudis enzimàtics en el paràsit han demostrat que els porcs, les ovelles i els gossos també poden actuar com a reserva d'infecció a l'Àfrica occidental.
La malaltia es transmet sobretot a les ribes dels rius, que és on viuen les mosquee Clossina "riberenques" ( G. palpalis , G. tachinoides i G. fuscipes ).
Els pescadors són el grup de risc principal a adquirir la malaltia.

Tripanosomiasi rhodesiana. 

Es transmet en les zones de sabana de l'Àfrica oriental, hàbitat preferit de les mosquee Glossina ( G. morsitans , G. pallidipes i G. swynnertoni ).
Es tracta d'una zoonosi que accidentalment infecta l'home.
Els antilops i el bestiar constitueixen la reserva d'infecció principal, per bé que de vegades s'ha descobert que carnívors salvatges, com el lleó i la hiena, també poden actuar de reserva.
Els caçadors, personal de conservació de parcs nacionals i turistes són els grups de risc principals.

A Espanya és una malaltia importada poc freqüent (3 casos de tripanosomiasi gambiana en 10 anys a la Secció de Medicina Tropical de l'Hospital Clínic i Provincial de Barcelona), tots ells procedents de Guinea Equatorial.

Immunologia. 

El tripanosoma aconsegueix sobreviure en l'hoste gràcies a la seva capacitat de canviar periòdicament el seu recobriment antigènic.

Així arriba a burlar i fer avortar la resposta immunitària que elabora l'hoste.
La clàssica "malaltia del son" es caracteritza per parasitèmies recurrents, de manera que cada nova onada de paràsits representa immunològicament el desenvolupament d'una nova variant antigènica.
En la fase aguda de la malaltia hi ha una gran reactivitat del teixit limfàtic.
Més tard es produeix una reacció limfocítica i de cèl·lules plasmàtiques, que són substituïdes per histiòcits.

Existeix aleshores una hipergammaglobulinèmia policlonal amb elevació de la IgM, de la qual solament una petita fracció és especificament antitripanosòmica.
Després d'aquest període comença una fase d'immunodepressió relativa, amb hiporeacció a les provee cutànies i reacció escassa o nul·la a l'administració de vacunes.

Anatomia patològica. 

La lesió clàssica en els periodes crònics és una endoarteritis de vasos petits amb proliferació endotelial i infiltració per limfòcits, cèl·lules plasmàtiques i histiòcits.
L'infiltrat adquireix disposició perivascular, i en les alteracions de l'SNC (meningoencefalitis) s'associa a proliferació neuròglica.
a limfofagocitosi , i
b presència de cèl·lules de Mott en l'LCR (cèl·lules plasmàtiques moruloides modificadas i amb inclusions eosinofiliques)
.
En la malaltia rhodesiana també solen resultar afectats el miocardi (en el qual s'ha assenyalat també la presència de cèl·lules de Mott) i les seroses.

Quadre clínic. 

En general, la malaltia de tipus gambià té una duració d'uns mesos a uns 2 anys (màxim 30 mesos), mentre que la malaltia rhodesiana persisteix des d'unes poques setmanes fins a 2 o, com a màxim, 3 mesos.
Les etapes clíniques són més evidente i fàcils de diagnòsticar en el cas de la malaltia gambiana.
a lesió local produïda per la picada de Glossina ;
b fase de parasitèmia;
c febre i disseminació hemolimfàtica, i 
d invasió de l'SNC amb meningoencefalitis
.

La lesió local en el lloc de la picada consisteix en un xancre clàssic que es desenvolupa al cap de 10-15 dies de la picada sobre una pàpula exuberant. 
És més freqüent entre els malalts no immunes de raça blanca.

En el període de parasitèmia i de disseminació hemolimfàtica s'observen diverses fases.
La primera fase cursa amb febre quasi diària, que sembla autolimitar-se, pero que més tard adopta un patró irregular d'intermitències periòdiques amb remissions asimptomàtiques.
En aquest periode sol haver-hi simptomes inespecífics (cefalea, malestar general, artràlgies) i en persones de raça blanca es pot observar un entema anular en el tronc, el coll i les extremitats superiors.
També es pot presentar el signe de Kerandel (dolor intens a la pressió sobre una superfície òssia, pero expressat a deshora amb uns segons de retard).
A aquesta fase segueix una limfadenitis generalitzada, que en el cas de la malaltia gambiana és més evident en la regió supraclavicular i en el triangle posterior del coll ( signe de Winterbottom ).
Són adenopaties discretes mobils no doloroses que, a llarg termini, es fibrosen.
També pot aparèixer una hepatosplenomegàlia moderada.

La invasió de l'SNC es produeix de manera insidiosa en la malaltia gambiana i abruptament en la rhodesiana.
Els primers signes detectables consisteixen en alteracions del comportament i de la personalitat.
El malalt adquireix ur aspecte "mixedematós" i presenta indiferència progressiva envers l'entorn.

A continuació, s'instal·len ja els signes i els simptomes d'una meningoencefalitis difusa, amb predomini de l'afectació de la base cerebral: apareixen signes extrapiramidals (rigidesa, hipertonia, tremolors), atàxia, alteracions del llenguatge, i s'instaura una somnolència que en els moments de vigilia determina actituds maníaques i eufòriques.
Els parells cranials no solen resultar afectats.
Per acabar, la deterioració mental és total i el pacient entra en coma; aleshores són gairebé nul·les les possibilitats terapèutiques de recuperació.

Diagnòstic. 

El diagnòstic es basa en la detecció de tripanosmes en l'aspirat ganglionar, la sang i l'LCR o per mètodes serologics.

Aspiració ganglionar. 

La punció i l'aspiració ganglionar constitueixen el millor mètode en els estadis inicials del tipus gambià.

Sang. 

L'examen en fresc o per tinció de Giemsa (extensió i gota grossa) és de certa utilitat en les dues formes de la malaltia, si bé la detecció és dificil a causa de les parasitèmies baixes.
Els mètodes de concentració, sobretot el de minicolumna d'intercanvi iònic en cel·lulosa, augmenten els resultats positius.

LCR. 

La demostració de tripanosomes mitjançant punció lumbar és definitiva per al diagnòstic de l'afectació de l'SNC.
Si no se'n troben, la presència de cèl·lules de Mott i/o una tracció IgM elevada són suggestives.
L'elevació de la fracció proteica per sobre de 25 mg/100 mL i un recompte superior a 5 cèl·lules/pL també són indicatius i determinants per a tractar el malalt amb melarsoprol.
Si després de la centrifugació de l'LCR, el sediment és recollit en un capil·lar de microhenatocrit i centrifugat altre cop, la sensibilitat de la prova (observació dels tripanosomes) augmenta un 30 %.

Això indica, d acord amb els criteris en vigor, que molts pacients s'estan tractant com si estiguessin en la fase hemàtica quan en realitat ja tenen tripanosomes en l'LRC.
El clínic, doncs, ha de considerar amb cura la fase en què es troba la malaltia abans de decidir l'inici de l'acció terapèutica.

Mètodes serològics. 

Són més útils en estudis epidemiologics que en el diagnòstic de casos.
Els més emprats són la immunofluorescència indirecta (IFI), l'aglutinació en targeta (CATT, de l'anglès card agglutination trypanosomiasis test ) i ELISA.
Des del 1992 s'empra un equip per a l'aïllament in vitro denominat KIVI (de l'anglès kit for in vivo isolation ), amb resultats millors que el CATT.
La tècnica del taronja d'acridina QBC (de l'anglès quantitative buffy coat ) no sembla que aporti cap novetat.

Taula 1760

Pauta de tractament de la tripanosomiasi africana amb melarsoprol 

Tractament. 

Consisteix en l'administració de suramina (Antrypol, Bayer 205) sempre que no hi hagi afectació de l'SNC (no creua la barrera hematoencefàlica).
Es prepara una solució aquosa al 10 % i s'empra durant els primers 30 minuts, en dosis de 20 mg/kg (fins a un màxim d'1 g per dosi) per via in intravenosa lenta.

En 1/2.000 casos es produeixen reaccions idiosincràtiques amb xoc i col·lapse, per la qual cosa es recomana administrar primer una dosi de prova de 200 mg.

A continuació es continua ja amb les dosis ajustades a 20 mg/kg de pes en els dies 1, 3, 7, 14 i 21 i després una dosi setmanal durant 2 setmanes més.
Si el malalt pateix oncocercosi, el risc de reaccions és molt més gran i aquestes són més greus.
També s'administra pentamidina (Lomidine) en els estadis hematolimfàtics, pero és menys eficaç que la suramina.
Tampoc no travessa la barrera hematoencefàlica.
Es dissol en aigua destil·lada (en no més de 4 mL), mai en solució salina, s'administra per via intramuscular.
La dosi és de 34 mg/kg de pes del producte de base per dosi, fins a atènyer un total de 10 dosis (diàries o en dies alterns).

Els seus efectes col·laterals (hipotensió, nàusees, taquicàrdia) solen ser secundaris.

El melarsoprol (Mel B, Arsobal) és el fàrmac indicat quan existeix afectació de l'SNC.
També és curatiu en altres estadis de la malaltia i es pot prendre quan la suramina o la pentamidina han donat pocs resultats.

La via d'administració és la intravenosa lenta, essent la dosi màxima de 5 mL , és a dir, de 180 mg del producte.

La toxicitat és equiparable a la d'altres arsenicals i a més s'han assenyalat reaccions de tipus Jarisch-Herxheimer i, sobretot, una encefalopatia reactiva en el 18 %, dels pacients amb meningoencefalitis avançada En la taula 1760 s'indica l'esquema d'administració del melarsoprol.

L'administració de la tercera sèrie d'arsenicals es reserva per a casos amb manifestacions clíniques avançades d'afectació de l'SNC.

La difluorometilornitina (DFMO), inhibidor específic de la biosíntesi de la poliamina del paràsit, s'està emprant en disersos països de l'Africa.
En els estadis inicials de la malaltia. es recomanen 200 mg/kg/dia per via oral durant 6 setmanes.
En els estadis avançats, la dosi augmenta a 400 mg/kg/dia durant 5 o 6 setmanes.
Amb aquestes dosis poden aparèixer efectes secundaris: anèmia, hipoacúsia i diarrea.
Actualment s estan assajant protocols que associen la DFMO amb altres tripanosomicides a fi de millorar-ne l'eficàcia i reduir-ne els efectes secundaris.

Tripanosomiasi americana. 

Malaltia de Chagas. 

És una malaltia produïda per T. cruzi , limitada des del sud de Mèxic fins al nord d'Argentina.
En qualsevol d'aquestes localitzacions, s'estén en forma de taques geogràfiques ben delimitadas dins de cada pais.

La malaltia és vehiculada per artropodes de la família dels Triatòmids , el més important dels quals des del punt de vista epidemiològic, és T. infestans .
Aquests insectes solen habitar en les esquerdes de les cases rurals construïdes de fang i vegetació; de nit surten a satisfer la seva alimentació hematòfaga, una victima de la qual és l'home.

Etiologia. 

T. cruzi és un protozou flagel·lat de 7-20 mm, les característiques del qual varien considerablement segons la fase biològica en què es troba.

La forma de tripanosoma s'observa solament en la sang en circulació, però, malgrat tot, no es multiplica en aquests, a diferència dels tripanosomes africans.
Els paràsits inoculats pel triatoma penetren en les cèl·lules de l'organisme; aleshores es multipliquen intracel·lularment i adquireixen una forma leishmanioide (amastigots).
Això s'esdevé en els histiòcits tissulars.
Moltes formes moren intracel·lularment sense arribar a madurar a tripomastigots, que són alliberats per trencament cel·lular.
Sembla que hi ha un tropisme tissular que potser correspon a diferents zimodemes de T. cruzi i que podria explicar la varietat de quadres clínics que es produeixen, com l'absència de "megasindromes" a Veneçuela i de cardiomiopatía a Xile o el major nombre de casos aguts simptomàtics que s'observa al nord de l'Argentina.

A banda d'haver estat trobades diferents composicions enzimàtiques dins de T. cruzi , també s'han identificat diferents seqüències de DNA en el cinetoplast dels epimastigots cultivats.
Falta, amb tot, una delimitació clara d'aquests diferents tipus i la seva possible correlació amb sindromes clíniques diverses.
El zimodema 2 és molt sensible a la terapèutica, i el zimodema 3 és molt resistent a aquesta.

Patogènia i anatomia patològica. 

Tal com per al quadre clínic, cal distingir els fenomens que tenen lloc durant la fase aguda i els que corresponen a la fase crònica.
Encara és tema de debat si els promastigots poden, o no, penetrar la pell intacta ajudats per la rascada a la zona on han estat dipositats per la saliva del triatoma.
Els paràsits penetren especialment en les fibres musculars cardíaques, pero es poden trobar en qualsevol òrgan, on provoquen una reacció limfoplasmocítica escassa durant la multiplicació intracel·lular.
En la majoria dels pacients s'observa que, amb el temps, les cèl·lules inflamatorias augmenten, mentre que les parasitèmies són baixes i pràcticament indetectables, i la serologia i el xenodiagnòstic són positius.

Els casos crònics es relacionen amb afeccions cardíaques i del tracte gastroduodenal.
La paret ventricular presenta aprimament i fibrosi, que són més intensos a l'àpex, on apenes s'observen fibres musculars.
La persistència durant anys de lesions miocardíaques condueix a la insuficiència ventricular: dilatació cardiaca, reducció del volum sistòlic i alteracions de la conducció són fenòmens característics d'aquest període.
Per a explicar aquesta miocardiopatía de Chagas se suggereix un mecanisme autoimmunitari iniciat pels paràsits, que provocarien una resposta cel·lular immunitària, seguida de l'alliberament d'antígens semblants a partir dels teixits.
Aquest mateix mecanisme s'ha suggerit per a explicar la degeneració del plexe ganglionar autònom en la musculatura llisa intestinal.

La sindrome d'afectació de l'SNC assenyalada per CHAGAS en les primeres descripcions de la malaltia no ha pogut ser comprovada, feta excepció d'un cas isolat de granuloma cerebral ple de paràsits.

Quadre clínic. 

Les infeccions congènites, amb una presentació clínica molt variada, són freqüents, ja sigui per via transplacentària o per haver inhalat els tripanosomes del líquid àmnic .

Forma aguda. 

Es calcula que en les àrees endèmiques solament es diagnostica l'1 % aproximadament dels pacients en la fase aguda de la malaltia, atès que en la immensa majoria dels casos resulta inaparent o passa inadvertida.

La fase aguda és molt rara en els adults, i en el 70 % dels casos, o més, afecta nens de menys de 10 anys.

La duració del periode d'incubació es calcula entre 4 i 12 dies.
La forma de començament més freqüent de la fase aguda, que s'adverteix en el 30 % dels pacients, rau en l'anomenat signe de Romaña , en atenció a l'autor que el va descriure.

Consisteix en una conjuntivitis unilateral, acompanyada d'edema palpebral ferm i violaci amb adenopatia satèl·lit preauricular o parotidia ( complex oculoganglionar ).
Hi ha, a més, altres formes de primoinfecció localitzades als braços o les cames, i que en el 35 % dels casos integren chagomes (nòduls), que són veritables xancres cutanis d'inoculació amb adenopaties satèl·lits axil·lars o inguinals.
En el 35 % restant de casos no es descobreix la porta d'entrada.

Des del començament hi ha febre continua de 38-40 °C, sovint irregular, juntament amb limfadenopatia generalitzada, hepatosplenomegàlia i, a vegades, edema gelatinós de la cara i del tronc.
Poden presentar-se, ja inicialment, exantemes cutanis morbil·liformes o urticariformes.

Ja en la fase aguda pot haver-hi miocarditis amb dispnea.
Es comprova a vegades dilatació ventricular amb trastorns electrocardiogràfics (blocatges i alteracions de l'onda T).
En alguns malalts també apareixen manifestacions meningoencefalitiques que, juntament amb les cardiaques, són les responsables de la mort del 5-10 % dels pacients.

Forma crònica. 

De vegades la malaltia adquireix un curs prolongat, especialment en els adults.
L'afectació cardiaca sol ser, aleshores, el tret predominant.

La cardiopatia chagàsica triga uns anys a manifestar-se clínicament.
Sovint ho fa sense que hi hagi antecedents aparents de malaltia aguda, pero d'altres sorgeix després d'una forma aguda, seguida d'uns anys de guarició aparent o d'un periode de símptomes indeterminats.
Es la causa més comuna d'insuficiència cardíaca i mort sobtada a les zones endèmiques de l'Amèrica del Sud.
A diferència de la cardiopatia arteriosclerotica, incideix més en individus menors de 50 anys.
Les lesions i la manifestació tenen relació estreta amb la duració de la infecció activa i l'extensió de les lesions miocardiaques.
Sovint adopta la forma d'insuficiència cardíaca congestiva i trastorns de la conducció (extrasistoles, aritmies i fins i tot blocatges complets del tipus Stokes-Adams).
La insuficiència cardíaca és predominantment dreta i l'ecocardiograma resulta mol útil tant per a la detecció sistemàtica com per al seguiment de l'evolució. Radiològicament es comprova engrandiment acusat de l'àrea cardíaca.

En el tracte gastrointestinal, les lesions clàssiques de la malaltia de Chagas són el megacòlon (la complicació més important del qual és el volvul sigmoïdal) i el megaesòfag , que resulta d'una lesió de cardiospasme o simplement de l'estabiment d'un dolicomegaesòfag a partir de les lesions del plexe autònom descritat.

A les àrees endèmiques, la mort sobtada és un fet conegut, com també la dificultat en la deglució o " mal do engaso ", com es coneix al centre del Brasil.

Diagnòstic. 

El paràsit pot demostrar-se en preparacions fresques, com el procediment de la gota grossa descrit per al paludisme.
Si aquest fracassa, es pot recórrer a un mètode concentració com el de Strout, en el qual s'examina la cape leucoctica després de centrifugar o deixant que la sang es coaguli per examinar-ne després el sobrenedant.
Aquests mètodes solament són rendibles en la fase aguda de la malaltia.

Els mètodes serològics d'ús més corrent fins avui (hemoaglutinació, fixació de complement i immunofluorescència) poden fer reaccions encreuades amb les leishmànies.
La tècnica serològica pel mètode ELISA és més sensible i especific i s'imposarà lògicament a les altres, com ho està fent als països endèmics.

El xenodiagnòstic consisteix en la demostració del paràcit en les matèries fecals dels triatomes que piquen l'individu afectat; aixi s'aconsegueix trobar T. cruzi a quasi tots els casos aguts i en el 70 % de les formes cròniques.

Sens dubte aquest és el mètode més sensible i de fàcil interpretació, tot i que, atès el risc d'infecció per part dels manipuladors, cal adoptar mesures de seguretat estrictes al laboratori.
Recentment la tècnica de la PCR ha demostrat que pot detectar fins a 1 paràsit per 10 mL de sang.

Tractament. 

Els dos medicaments existents en el mercat sór una nitfofurazona (Lampit) i un nitroimidazole (Rochagan).
Sobre el primer d'aquests (Lampit) hi ha una bibliografi més abundant, tant pel que fa a l'eficàcia com a les complicacions.
S'administra amb preferència després dels àpats, en una dosi diària de 10 mg/kg repartida en diverses preses i durant un periode entre 2 i 4 mesos.
El Rochagan s'administra a dosis de 5 mg/kg/dia fins a un màxim de 60 dies.
Actualment (1994) s'empra benznidazole oral en dosis de 5 mg/kg durant 60-70 dies, amb la qual cosa s'aconsegueix el 81 % de guariciò en el zimodema 2 i solament el 60 % en el zimodema 3.

En les primeres setmanes, els efectes secundaris de totes dues substàncies solen ser els següents: anorèxia, intolerància digestiva, exantema (que pot arribar a ser del tipus de la dermatitis exfoliativa) i fotodermatitis.
En casos de dèficit ezimàtic de glucosa-6-fosfat deshidrogenasa, tots dos medicaments podrien incluir anèmia hemolitica.

Al final del tractament pot aparèixer afectació de l'SNC: isomni, al·lucinacions i psicosi.

Hi ha unanimitat de criteris quant a l'aplicació immedia d'aquests medicaments en la fase aguda de la malaltia.
Això no s'esdevé en la fase crònica de la malaltia; autors tan experimentats com MARDSEN tenen els seus dubtes quant a l'eficacia de l'administració, sobretot tenint en compte la possibilitat gens menyspreable que apareguin efectes secundaris de certa importància.

Aqu esta problemàtica no sembla plantejar-se a Xile on el T. cruzi (una altra soca?) sembla més sensible a la terapèutica en la fase crònica i també en l'aguda.
